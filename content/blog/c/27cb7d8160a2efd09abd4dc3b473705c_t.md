---
title: 27cb7d8160a2efd09abd4dc3b473705c_t
mitle:  "7 качества, които правят всяка жена неустоима"
description: "Много жени вярват, че ключът към красотата лежи на дъното на козметичната им чантичка. Има милион и една причини да вярват в това. Много често те са оценявани по външния им вид, а поп-културата и медиите услужливо подкрепят това. Гигантската бюти индустрия потвърждава – плътни устни, изваяна фигура, изкусен макияж… – това е истинската красота! …"
image: "https://cdnone.netlify.com/db/2017/09/fashion-2309519_640-e1504551909608.jpg"
---

          <img src="https://cdnone.netlify.com/db/2017/09/fashion-2309519_640-e1504551909608.jpg"/>Снимка - Pixabay         <p>Много жени вярват, че ключът към красотата лежи на дъното на козметичната им чантичка. Има милион и една причини да вярват в това. Много често те са оценявани по външния им вид, а поп-културата и медиите услужливо подкрепят това. Гигантската бюти индустрия потвърждава – плътни устни, изваяна фигура, изкусен макияж… – това е истинската красота!</p>   <p>Но истинската красота е нещо много по-различно. И може би не чак толкова сложно… Нека да видим 7 качества, които могат да превърнат всяка жена в неустоима красавица. И те нямат нищо общо с червилото и четката за пудра…</p> <p><strong>1. Страст</strong> Жена без увлечения и страст е скучна и безлична. Понякога животът наистина ни завихря така, че е трудно да намалим скоростта и да намерим време за нещата, които истински ни носят радост и ентусиазъм. Но когато дълго време пренебрегваме тази част от себе си, която ни разпалва, тогава животът се превръща просто в съществуване. Една жена, която намира време за своята страст, каквато и да е тя, прекрасно осъзнава, че животът е твърде ценен, за да препускаш през него без да се наслаждаваш на пътуването. Една жена, която умее да се наслаждава на всичко, което предлага животът (не само партньорът или връзките й) винаги печели възхищението на околните. Защо ли? Защото страстта е заразителна. Да наблюдаваш някой, който преследва мечтите си и то със страст, е може би едно от най-красивите човешки качества.</p>     <p><strong>2. Съпричастност</strong> Студените и егоистични жени обичат себе си. Но кой обича тях? Ако една жена не е способна на състрадание и съпричастност към другите, то кой ще направи това за нея? Съпричастността на една жена, независимо дали е майка, приятелка, любима, колега, е онова невидимо лепило, което държи взаимоотношенията здрави. Една жена, която знае как да дава и да получава любов е много по-желана и привлекателна в сравнение с тази, която е ангажирана единствено със себе си и собствените си чувства.</p> <p><strong>3. Интелект</strong> В нашата култура битува мнението, че красивите жени са глуповати. Всъщност, този стереотип действа в двете посоки – подразбира се, че умните жени пък не са красиви. Странен стереотип… Жената, която не се стреми да учи и да развива своя интелект е като писател, който никога не чете книги. А да пренебрегваш нечий интелект е все едно да изкрещиш: „Аз нямам нужда да разбирам света, той трябва да ме разбира.“ Но животът не работи по този начин. Преследването на знанието и истината е не само атрактивно, но и от съществено значение за нашето съществуване. Знанието и интелектът дават власт. А това е секси.</p>     <p><strong>4. Вкус към забавленията</strong> Никой не обича потиснатите и унили хора, това е ясно. Разбира се, никоя жена не може да бъде весела и жизнерадостна през цялото време. Тя също има своите разочарования и трудни периоди. Но вкусът към приключения и чувството на благодарност за всичко, което животът предлага, е много по-привлекателно, отколкото вялото следване на рутината и приемането на житейските възможности за даденост. Ако една жена не може да се отпусне достатъчно, че да тръгне на спонтанна разходка с детето си или да пее любимата си песен под душа… кой би искал да е с нея…</p> <p><strong>5. Упоритост</strong> Няма нищо по-красиво от жена, която никога не се предава. Независимо дали става въпрос за кариера, отношения или здраве, това е вдъхновяващо. Светът обича борците! Нали не го разбирате погрешно? Тук не става въпрос за някакви ултра феминистки мантри, нито пък за това какво да има за вечеря и кой филм да гледаме след това. Но да имаш цел, да се стремиш към нея, да се бориш за постигането й – това е страхотно привлекателно. Да приемаш и най-лошото и най-доброто, което се случва по равностоен начин и да действаш така сякаш изходът не те държи под контрол… Това е красиво!</p>     <p><strong>6. Самоувереност</strong> Има тънка линия между самоувереността и самохвалството. Да се изтъкваш в името на егото си, очаквайки похвала, е дори неприятно. Увереността не е в това, да чакаш другите да забележат качествата ти и да ти кажат колко си добра. Увереността е вътрешното чувство на една жена, чувството на гордост от това, което е. И жената, която не се нуждае от външна помощ за потвърждаване на това чувство е много по-привлекателна от жена, която постоянно търси одобрението на другите.</p> <p><strong>7. Енергия и жажда за живот</strong> Всъщност, най-красивото у една жена е общият ефект от всички гореизброени качества. Това е нейната енергия. Една жена, която има недостижима жизненост и страст към живота трябва да бъде обожавана. Когато тя следва страстта си, показва състрадание, развива интелекта си, поддържа вкуса към приключението и вярва в своята цена – ето това е искрата, която запалва всичко около нея. А това е и красотата!</p> <p>източник: gnezdoto.net</p>         