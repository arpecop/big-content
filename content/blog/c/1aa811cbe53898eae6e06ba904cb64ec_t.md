---
title: 1aa811cbe53898eae6e06ba904cb64ec_t
mitle:  "Приятелите, които си отидоха и освободиха място за нови, по-истински от тях"
description: "В приятелството няма лимит. Лимитът се появява, когато повече не си приятел, и тогава трябва да си достатъчно добър човек, за да не ставаш фалшив с онзи, с когото сте поделяли стотици тайни, моменти, грешки и последното залъче, както се казва. След като ме предаде зловещо, една от най-близките ми приятелки ми каза, че ако …"
image: "https://cdnone.netlify.com/db/2017/08/people-2557396_640-e1502610658177.jpg"
---

          <img src="https://cdnone.netlify.com/db/2017/08/people-2557396_640-e1502610658177.jpg"/>Снимка - Pixabay        <p><strong></strong></p><strong>   </strong><p></p> <p>В приятелството няма лимит. Лимитът се появява, когато повече не си приятел, и тогава трябва да си достатъчно добър човек, за да не ставаш фалшив с онзи, с когото сте поделяли стотици тайни, моменти, грешки и последното залъче, както се казва.</p> <p>След като ме предаде зловещо, една от най-близките ми приятелки ми каза, че ако някога все пак ѝ простя, колкото и време да е минало, в нея отново ще открия приятел. Звучеше ми прекалено лицемерно, защото аз бях тази, която остана лоялна до края, но някак я разбирах. Знаех, че няма да последват повече стрели и нови рани между нас. Всичко приключва – и хубавото, и лошото.</p> <p>Зададеш ли си въпроса: „Приятели ли сме още?“, значи нещо много сериозно не е наред в отношенията ви с този човек, който буди съмнението ти, постепенно започвате да премълчавате един пред друг, а рано или късно се оказва, че останалите знаят повече за теб от него, отколкото той ти е казал на теб в очите.</p>  БЪДИ ИСТИНСКИ С НЯКОГО БЕЗ МАСКИ, ПРЕСТРУВКИ И ПРЕВЗЕМКИ ИЛИ СИ ПРОДАВАЙ ФЕЙК НОМЕРАТА НА НЯКОЙ ДРУГ, КОЙТО ЩЕ ГИ ТЪРПИ.  <p>Има доста хора, които търпят, защото преглъщат недостатъците на близък, вярвайки,че с компромиси ще му помогнат да изчисти вредните си навици, проявявани към ценни хора. Нещата не се случват така и липсват „тренировките“ да обучиш някого как да бъде приятел в пълноценна форма. Компромиси трябва да има, но страхът, че ще изгубиш някой близък човек и цял живот няма да откриеш нови хора, е грешка на смазаното его.</p> <p><strong></strong></p><strong>   </strong><p></p> <p>Клишираната фраза, че няма незаменими хора, не трябва да се възприема буквално. Не е нужно да заменяш някой ти. Той сам се подменя, като те предава, разочарова и отблъсква, а по този начин освобождава място за нови, по-добри хора, които се превръщат в по-истински приятели с времето.</p>  НЕ Е НУЖНО ДА ЗАМЕНЯШ НЯКОГО, ЗАЩОТО ОЧЕВИДНО С НЕГО НЕ ВИ СЕ Е ПОЛУЧИЛО И СТЕ СЕ ИЗГУБИЛИ ПО ПЪТЯ.  <p>Ти не търсиш нещо, с което да го замениш, а нещо съвсем ново и различно, което няма нищо общо с миналото. Приятелството е по-интимно от любовта, защото приятелите са тези колони, които ни крепят да не рухнем, когато любовта разрушава света ни.</p> <p>Приятелят остава такъв, дори да ни е загубил. Дори на другия край на света той трябва да ни желае доброто и често изписва на ум хиляди писма, които някак желае да достигнат до нас, но заради грешките си никога не смее да ни ги напише и изпрати наистина.</p> <p><strong></strong></p><strong>   </strong><p></p> <p>Не вярвам в приятелствата еднодневки, които след края на поддържането си и постоянните виждания се превръщат в оръжие, в омраза, в постоянни сплетни и интриги.</p>  ИМА ПРЕКАЛЕНО МНОГО СИНТЕТИКА В СВЕТА, ЗА ДА ТРОВИМ ВРЕМЕТО СИ С ХОРА, КОИТО НИ КАРАТ ДА СЕ ЧУВСТВАМЕ НЕ ЧОВЕШКИ СЪЩЕСТВА, А КУКЛИ.  <p>Веднъж счупи ли се връзката с някого, няма оправяне, няма залепване и няма нов живот за нея по същия начин. Той може да е истински приятел, но от разстояние, защото точно както живота, отношенията нямат втори дубъл. Не е нужно да си злопаметен, за да помниш защо някой е останал в миналото ти. Явно неговото място е там, както на новото мястото му е в настоящето и бъдещето на човек.</p> <p>източник: goguide.bg</p>        