---
title: 933dda660fd1d8e8e8fd02013031df5c_t
mitle:  "Каква жена си според египетския хороскоп"
description: "Според древните египтяни всяка жена носи в себе си част от характера на даден бог или богиня. Кой или коя е твоята, можеш да разбереш сега, като проследиш египетския зодиак и сравниш датата си на раждане. Анубис (18 февруари – 2 март) Анубис е богът на мъртвите и съдия на всички богове. Дамите, родени под …"
image: "https://cdnone.netlify.com/db/2017/06/Каква-жена-си-според-египетския-хороскоп-696x435.jpg"
---

          <img src="https://cdnone.netlify.com/db/2017/06/Каква-жена-си-според-египетския-хороскоп-696x435.jpg"/>        <p>Според древните египтяни всяка жена носи в себе си част от характера на даден бог или богиня. Кой или коя е твоята, можеш да разбереш сега, като проследиш египетския зодиак и сравниш датата си на раждане.</p> <p><strong>Анубис (18 февруари – 2 март)</strong></p> <p>Анубис е богът на мъртвите и съдия на всички богове. Дамите, родени под покровителството на Анубис, се отличават с изключително остър ум. За тях спорът е начин на забавление. Способни са да затворят устата и на най-устатия опонент, и то без особени усилия. Обикновено дават вид на сурови и властни жени, но само най-близките им знаят какво се крие зад това. Когато преценят, че си заслужава, жените, родени през този период, са готови да обърнат света, за да докажат всеотдайността и любовта си.</p> <p><strong>Упес (3 март – 19 март)</strong></p>  <p>Тя е е богиня на пламъка, който унищожава враговете на боговете. Изобразявана е като жена със змия на главата. Дамите, родени под нейното покровителство, са интелигентни, усмихнати, дружелюбни и обичливи… До момента, в който някой не ги настъпи! Тогава става страшно! Колкото и да не обичат да си показват рогата, тези момичета, ще ви изумят с твърдата си ръка, щом чашата прелее. А онова, което най-много мразят, е да бъдат критикувани и недооценявани.</p> <p><strong>Изет (20 март – 2 април)</strong></p> <p>Изет е богинята на магията, живота и верността. Дамите под нейна закрила са умни и силни, но и твърде емоционални. Това често им пречи да преценяват трезво дадени обстоятелства. Склонни са да прибързват с решенията си както в работата, така и в любовта. Въпреки всичко обаче, те притежават невероятно силен дух, който им помага да се изправят една минута по-бързо от всички останали, когато паднат. Не живеят в миналото, за тях има само настояще и бъдеще.</p> <p><strong>Ихи (3 април – 19 април)</strong></p>  <p>Той е бог на музиката и покровител на истински талантливите дами. Родените през този период притежават не само изключителна дарба, но и амбиция, последователност и интелект. Упорито преследват целите си и почти винаги ги постигат. Понякога са твърде директни, но това е така, защото ненавиждат задкулисните игри и интригите. Мразят да отлагат нещата във времето, те не мислят, не мечтаят, а действат. За тях поговорката “Желязото се кове, докато е горещо” важи с пълна сила.</p> <p><strong>Баст (20 април – 1 май)</strong></p> <p>Баст е богинята на радостта и веселието, която е изобразявана с глава на котка и с лира. Тя покровителства свободолюбивите дами, онези, които ние наричаме опърничави.Тези момичета не обичат да следват правила, те са родени, за да ги рушат. Следват само сърцето си и не понасят, когато някой се опитва да им подреди живота. Такива жени обаче, често са нещастни в любовта, докато не се намерят някои по-див и от самите тях… с когото да изгорят.</p> <p><strong>Тот (2 май – 20 май)</strong></p> <p>Тот е богът на мъдростта. Той се смята и за един от най-верните приближени на Амон и създател на “Книгата на живота”. Дамите родени под неговото покровителство са изключително умни. Те лесно се адаптират към всяка нова среда и бързо заемат позицията на лидер. Всъщност, тези момичета, са родени да побеждават. Разсъждават задълбочено почти за всичко и откриват истини, които са невидими за околните.</p>     <p><strong>Хонсу (21 май – 30 май)</strong></p> <p>Това е богът на луната и времето. Жените, родени през този период, имат две лица – светло и тъмно. Обикновено притежават нежни, миловидни черти, зад които обаче може да се крие истинска фатална жена. Те са властни, но справедливи. Не обичат да правят компромиси. Често влизат в спорове, защото обожават да побеждават с ораторските си умения.</p> <p><strong>Бену (31 май – 20 юни)</strong></p> <p>Бену е бог на сътворението. Жените под неговото влияние и защита не понасят да бъдат напътствани и надзиравани. Те са твърде свободолюбиви, за да могат да се впишат в някакви норми и граници. Тези момичета сами определят правилата на играта. В живота си имат много и различни постижения, просто защото са пристрастени към риска.</p> <p><strong>Хатор (21 юни – 1 юли)</strong></p> <p>Хатор е богиня на небето. Дамите под нейно покровителство са изключително чувствителни и нежни създания. Те преживяват света около себе си, способни са да се радват на красивото, да страдат по дребни поводи, да проявяват щедрост, но и силни гневни изблици. Понякога са големи песимисти, но през повечето време са усмихнати красавици, които безрезервно вярват в доброто.</p> <p><strong>Нунет (2 юли – 21 юли)</strong></p> <p>Нунет е съпруга на бога на водния хаос – Нун. Те се смятат за изначални божества, от които са произлезли останалите богове в Египет. Представителите на нежния пол, родени под тяхното влияние, са доста интересни личности. Надарени са с особена красота и артистичност. Често оставят погрешно първо впечатление за себе си, защото обичат да изненадват околните. Имат отлична преценка за всичко и са страхотни анализатори, и (ако пожелаят) манипулатори.</p> <p><strong>Озирис (22 юли – 2 август)</strong></p> <p>Той е богът на растенията, съзиданието, възраждането и законодателството. Дамите, родени под неговото покровителство, са надарени с особен интелект. Обикновено са много образовани и заемат високи позиции в службата. Те притежават всички качества, необходими на една истински успяла жена. Дори и съдбата да им е изиграла лоша шега, те рано или късно ще получат своето възмездие, защото са най-упоритите и амбициозни създания на планетата. За тях всяка мечта е въпрос на време да се превърне в реалност.</p> <p><strong>Птах (3 август – 22 август)</strong></p>  <p>Птах е бог на животните, растителността, хората и техните творения: градове, занаяти, изкуства и храмове. Жените, родени през този период, са изключителни особнячки. Зад фасадата на самоувереност, грубост и дори агресивност те често прикриват романтичност и консервативност. Обожават да сменят маските си, но рядко показват истинското си лице. Тези дами са ужасно умни и хитри, което може би е и най-голямото им оръжие.</p>      <p><strong>Тефнут (23 август – 30 август)</strong></p> <p>Това е богинята на влагата. Представителките на нежния пол, родени под нейното покровителство са много умни, но и имат склонността да лъжат безочливо. Те са отлични актриси, благодарение, на което постигат всичките си цели. Без проблеми оплитат мъжете в мрежите си. Всички останали жени трябва да се учат от тях на висш пилотаж по манипулиране и възпитаване на мъжа.</p> <p><strong>Амон Ра (31 август – 22 септември)</strong></p> <p>Както всички знаем това е богът на слънцето. Под неговата опека са родени умни, находчиви дами, отличаващи се с логичност и паметливост. Те могат да бъдат добри съветници, стига да поискат, тъй като често предпочитат да заемат позицията на странични наблюдатели и да не се намесват в определени ситуации или взаимоотношения. Справят се еднакво добре и с домакинската работа, и със служебните си ангажименти. Мъжки момичета, които не обичат да мрънкат, а да действат сами.</p> <p><strong>Мут (23 септември – 1 октомври)</strong></p>  <p>Мут е богинята на небето и жена на Амон. Родените под нейната звезда са много чувствителни и крехки натури. Те лесно се обиждат и не търпят подигравателни намеци. Когато се разочароват то някой, просто го зачеркват от живота си. В любовта това са жените-мечта. Могат да подлудят всеки мъж и да го превърнат в свой роб завинаги. Но тези дами действат с нежност и внимание, те отлично знаят къде е слабото място на силния пол.</p> <p><strong>Хапи (2 октомври – 22 октомври)</strong></p> <p>Хапи е богът на река Нил. Той владее влагата и е сътворител на реколтата. Жените, родени под неговото покровителство, могат да се нарекат потомките на Жана д’ Арк. Изключително смели момичета, които не се страхуват да казват истината. Всъщност те ненавиждат лицемерите и интригантите.</p> <p><strong>Гор (23 октомври – 3 ноември)</strong></p> <p>Това е богът на небето. Той покровителства нежните дами, които не обичат да нарушават правилата. Стриктни, коректни и много честни натури. Тези жени не си падат по мръсните игрички и не понасят безделниците. Винаги са ангажирани с някаква кауза и преследват целите си докрай.</p> <p><strong>Себек (4 ноември – 21 ноември)</strong></p> <p>Себек е бог на водата и разливите на река Нил според древните египтяни, които са го изобразявали с глава на крокодил. Представителките на нежния пол, родени под неговата опека, сe отличават с много силна воля, почтеност и изключителна физическа издръжливост. На пръв поглед изглеждат студени и безчувствени, но всъщност са страхотни приятели.</p>     <p><strong>Сохмет (22 ноември – 30 ноември)</strong></p> <p>Бог Сохмет е един от защитниците на Египет. Жените, родени през този период, са много смели, откровени и директни. Обикновено са дружелюбни и мили, но се отнасят изключително остро към подлеците. Не търпят някой да им казва какво да правят, те винаги действат според собствените си принципи.</p>  <p><strong>Мафдет (1 декември – 20 декември)</strong></p> <p>Тя е богиня отмъстителка, която се въплъщава в образа на гепард. Символи на нейното могъщество са палка и нож. Дамите под нейното покровителство се отличават с магнетизъм, чар и невероятен интелект. Те бeз никакви усилия успяват да завъртят главата на всеки мъж. Страхотни манипулаторки, които знаят къде са слабите места на силния пол.</p> <p><strong>Непри (21 декември – 1 януари)</strong></p> <p>Бог Непри е свързан с представите на египтяните за задгробния живот. Жените, покровителствани от Непри, са упорити, силни и притежават силна воля. Родени са, за да бъдат лидери. Най-големият им недостатък обаче е, че понякога проявяват крайна безкомпромисност и не приемат никакви съвети.</p> <p><strong>Хнум (2 януари – 19 януари)</strong></p> <p>Хнум е бог на плодородието и е изобразяван като човек с глава на овен. Дамите под неговата опека са твърде взискателни, както към себе си, така и към околните. Те са любителки на красивото и изящното. Никога не биха си позволили да изглеждат занемарени. За тях е въпрос на чест да притежават колкото се може повече знания. Не толерират невежеството и глупостта.</p> <p><strong>Сет (20 януари – 1 февруари)</strong></p> <p>Сет е бог на стихийните бедствия. Той покровителства непредсказуемите, силните и страстни дами. Те могат да са изключително привлекателни с качествата си, но могат и да си печелят противници поради властния си характер и стремежа си да бъдат винаги в центъра на вниманието. Но тези жени, независимо дали са положителни или отрицателни личности, никога не са безлични.</p> <p><strong>Маат (2 февруари – 17 февруари)</strong></p> <p>Тя е богинята на истината. Момичетата, родени под нейния знак, имат едно основно правило в живота и то е никога да не се предават. Всички останали трябва да взимат пример от тях, за това как се става, когато паднеш. Тези жени са родени войни.</p> <p>източник: highviewart.com</p>        