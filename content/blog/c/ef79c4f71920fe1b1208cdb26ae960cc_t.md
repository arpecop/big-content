---
title: ef79c4f71920fe1b1208cdb26ae960cc_t
mitle:  "Безценните съвети на един 103-годишен японски лекар"
description: "Самият д-р Шигеаки Хинохара е блестящо потвърждение на своите правила за здраве и дълголетие. Той изглежда много по-млад от своите 103 години, а теглото му от 60 кг е непроменено откакто е бил на 30 години. Смята, че дължи дълголетието си преди всичко на храната и на факта, че е непрекъснато зает с любимата си работа. …"
image: "https://cdnone.netlify.com/db/2017/05/9605ffdc190be4afe69ab1386e9adcb5_L.jpg"
---

          <img src="https://cdnone.netlify.com/db/2017/05/9605ffdc190be4afe69ab1386e9adcb5_L.jpg"/>         <p>Самият д-р Шигеаки Хинохара е блестящо потвърждение на своите правила за здраве и дълголетие. Той изглежда много по-млад от своите 103 години, а теглото му от 60 кг е непроменено откакто е бил на 30 години. Смята, че дължи дълголетието си преди всичко на храната и на факта, че е непрекъснато зает с любимата си работа.</p>   <p>Д-р Шигеаки Хинохара е най-възрастният практикуващ лекар в Япония, а и в света. Той е председател на съвета на настоятелите в болница Сейнт Люк в Токио, изнася лекции за правилно хранене в цялата страна и е непрекъснато зает.</p> <p>Винаги готов да опитва нови неща, Д-р Хинохара е издал около 150 книги след 75-ия си рожден ден, една от които – „Living Long, Living Good“ – е продадена в 1,2 млн копия. Той насърчава хората да живеят дълъг и щастлив живот, като самият той е най-добрият пример за подражание.</p> <p>Вижте неговите принципи:</p> <p><strong>Енергията идва от това да се чувстваме добре,</strong> а не да ядем и да спим много. Всички помним, че като деца сме имали толкова забавления, че често сме забравяли за съня и храната. Мисля, че и възрастните трябва да живеят така – не е необходимо да се изтощавате със строги правила за вечеря и час за лягане.</p>     <p><strong>Всички дълголетници, независимо от своята раса, пол или националност, имат едно общо нещо</strong> – те не са с наднормено тегло.</p> <p><strong>Храната е най-важна.</strong> За закуска аз пия чаша плодов сок с една супена лъжица зехтин или чаша мляко с малко леща на прах и един банан. Зехтинът е много полезен за артериите и за кожата. На обяд хапвам малко мляко с 2-3 бисквити или пък нищо, ако съм много зает. Никога не чувствам глад, когато съм съсредоточен в работата си. За вечеря хапвам плодове, малко риба с ориз, а два пъти седмично – 90 грама немазно месо.</p> <p><strong>Бъдете заети и гледайте напред.</strong> Моят график за лекции и обичайната ми работа в болницата е запълнен за година напред. А през 2020 смятам да се забавлявам на Олимпийските игри в Токио. Изобщо не е нужно да се пенсионирате, но ако много искате – в никакъв случай по-рано от 65-годишна възраст.</p> <p><strong>Ако лекарят ви препоръчва някаква процедура или операция, най-напред го попитайте дали би подложил жена си и детето си</strong> на нея. Противно на общоприетото схващане, лекарите не могат да лекуват всичко. Така че, защо да си причиняваме излишна болка от една ненужна операция. Аз вярвам, че животните и терапията с музика могат да направят повече, отколкото си представят лекарите.</p> <p><strong>Ако искате да сте здрави, ползвайте стълбите и сами си носете багажа.</strong> Аз прескачам през две стъпала, за да поддържам мускулите си във форма. Всеки ден се опитвам да извървявам от 2000 до 2500 крачки с бавно темпо, тъй като си помагам с бастун.</p> <p><strong>Болката е мистериозно нещо.</strong> Най-добрият начин да забравиш за нея е да се забавляваш.</p>     <p><strong>Не се тревожете прекалено за материалните неща.</strong> Не забравяйте, че когато дойде смъртта, няма да вземете нищо със себе си.</p> <p><strong>Науката сама за себе си не лекува хората.</strong> Тя третира всички ни по еднакъв начин, но болестите са индивидуални. Всеки човек е уникален и болестите са свързани със сърцето му. За да познаваме болестите и да ги лекуваме се нуждаем от много по-широко разбиране за нещата, не само от медицината.</p> <p><strong>Намерете своя пример за подражание се опитайте да постигнете повече от него.</strong> Моят герой беше моят баща. И сега, когато съм в сложна ситуация, аз се питам как би постъпил той.</p> <p><strong>Животът е пълен с инциденти и възможности.</strong> Спомням си, през март 1970 г., когато бях 59-годишен, в една прекрасна слънчева сутрин пътувах от Токио до Фукуока. Самолетът беше отвлечен от фракция на японската комунистическа лига. Тогава трябваше да прекарам следващите 4 дни завързан за седалката при 40-градусова горещина. И като лекар, аз погледнах на ситуацията като експеримент. Беше удивително да установя как организмът се забавя в кризисна ситуация.</p>     <p><strong>Прекрасно е да имаш дълъг живот.</strong> Първите 60 години работим за семейството и за постигане на своите цели. А след това трябва да насочим усилията си в полза на обществото. От 65 години аз работя като доброволец. И до ден днешен мога да работя по 18 часа всеки ден от седмицата. И се наслаждавам на всяка минута.</p> <p><strong>Да намериш своя ИКИГАЙ.</strong> Ние, японците имаме една прекрасна дума „икигай“. Значението й може да се опише по различни начини: „причината, поради която ставаш от леглото всяка сутрин“; „радостта да си винаги зает“; „страстта, която ти носи удовлетворение и радост“… Но всички те водят към едно – причината да живееш! „Икигай“ е пресечната точка на 4 изключително важни житейски сфери: <strong>*Това, което обичаш *Това, от което се нуждае светът *Това, за което ти плащат *Това, в което си добър! </strong>Помисли и го открий – това е твоята гаранция за дълъг живот.</p> <p>източник: gnezdoto.net</p>         