---
title: 18c016324ad54ddbbe5dfb94c419a23c_t
mitle:  "Няколко признака, че сте жената на живота му"
description: "Неотдавнашно проучване установи, че повече от половината от мъжете между 21 и 34 години искат по-скоро да се задомят и да имат деца. Вижте 8 признака, по които можете да разпознаете дали силната ви половинка е на вълна „сватба“. 1. Ако партньорът ви вече смята живота за хаотичен и иска да въведе ред в него, …"
image: "https://cdnone.netlify.com/db/2017/05/pexels-photo-262008.jpeg"
---

          <img src="https://cdnone.netlify.com/db/2017/05/pexels-photo-262008.jpeg"/>Снимка - Pexels        <p>Неотдавнашно проучване установи, че повече от половината от мъжете между 21 и 34 години искат по-скоро да се задомят и да имат деца. Вижте 8 признака, по които можете да разпознаете дали силната ви половинка е на вълна „сватба“.</p>  <p>1. Ако партньорът ви вече смята живота за хаотичен и иска да въведе ред в него, ако е изгубил интерес към честите излизания и шумните компании, значи вече е готов да каже съдбовното „Да“ пред олтара.</p> <p>2. Мъж, на когото вече са му омръзнали срещите по няколко пъти седмично и това не е само заради ненужното харчене на бензин, а и поради желанието всеки ден да е с партньорката си, е готов за брак. Освен това, ако мисълта, че партньорката му вече не е до него и той отново е сам, започне да го плаши, това означава дълбока връзка и убеденост, че тя е неговата бъдеща съпруга.</p> <p>3. За разлика от предишните му връзки, в тази въобще не му пречи факта, че партньорката му може с часове да ходи по магазините, че не си чисти космите от ваната след взимането на душ или се шегува с него пред приятелите му. Тоест нищо не е в състояние да го извади от релсите.</p> <p>Не се ядосва, ако партньорката му се смее заради колекцията му от екипи на най-скъпите му футболисти или заради хеликоптерчетата с дистанционно управление. Това са все признаци, че цени характера й достатъчно, че да пожелае да прекара остатъка от живота си с нея.</p>      <p>4. Вече сте запознали семействата си, празнувате заедно рождени дни, кръщенета. Освен това вашият баща, независимо от малките провокации към кандидат зетя, му става все по-скъп – дотам, че му е приятна компанията му, иска да изпие по някоя чашка с него. Всичко това показва, че вашият човек иска по-задълбочени отношения.</p> <p>5. Знае какъв точно пръстен искате да носите. Знае, че не искате жълто, а бяло злато, например, и минавайки покрай витрините уж случайно им хвърля по едно око заедно с вас.</p> <p>6. При споменаване не думата „сватба“ се чувства приятно. Мъжът, който е готов за брак, вече е обмислил какво трябва да е ергенското му парти и къде ще бъде след това меденият месец.</p> <p>7. Готов е на финансови жертви. Мъж, който се е отрекъл от всекидневното ходене на кафе, за да може да спи с любимата си на по-голямо легло или за да има по-добра перална машина, е напълно съзрял, че семейният живот означава отказ от прищявките.</p> <p>8. Представя си ви като майка на децата си. Това е най-важното от всичко и означава, че в основата на отношенията ви не е страстта или просто влюбването, а уважение и любов.</p>        