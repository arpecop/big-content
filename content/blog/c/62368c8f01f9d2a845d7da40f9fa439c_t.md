---
title: 62368c8f01f9d2a845d7da40f9fa439c_t
mitle:  "10 Тайни на дългите и успешни връзки"
description: "Няма точна формула за създаване на трайна връзка – има съвпадения в желанията, потребностите и интересите на двойката. Сходствата в навиците несъмнено сближават двама души, а обратното ги разделя. Търпението и желанието за опознаване и разбиране нуждите на партньора обаче, винаги предшестват добри резултати. Ето и 10 от тайните на успешните дълги връзки: 1. Споделяне …"
image: "https://cdnone.netlify.com/db/2017/04/action-2179256_640-e1492901317279.jpg"
---

          <img src="https://cdnone.netlify.com/db/2017/04/action-2179256_640-e1492901317279.jpg"/>Снимка - Pixabay        <p>Няма точна формула за създаване на трайна връзка – има съвпадения в желанията, потребностите и интересите на двойката. Сходствата в навиците несъмнено сближават двама души, а обратното ги разделя. Търпението и желанието за опознаване и разбиране нуждите на партньора обаче, винаги предшестват добри резултати. Ето и 10 от тайните на успешните дълги връзки:</p> <p><strong>1. Споделяне на общи интереси</strong> В дългосрочен план общите интереси, които споделят двама души са едно от основните неща, които влияят върху развитието на тяхната връзка. Споделянето на общи интереси и култивирането на нови помагат на двойката да създава свои моменти, които с удоволствие да прекарват заедно. Връзката между хора, които харесват и правят напълно различни неща често предвещава пагубно развитие.</p> <p><strong>2. Време за интимност</strong> При много двойки се налага те да живеят според различни графици и много често забравят колко е важно значението на интимното време, най-вече преди сън. Голяма част от щастливите двойки споделят, че си лягат по едно и също време. Това е времето, когато двамата партньори споделят интимни и любовни моменти заедно. Дори това да е невъзможно да се случва всяка вечер, важно е да се създаде определен модел в края на всеки един ден за споделяне на специално време.</p>     <p><strong>3. Лягането в ядосано състояние – строго забранено</strong> Това е кардинално правило за щастливите двойки. Лягайки си ядосани вие може да отключите някакво чувство на негодувание или неразрешен проблем, които със сигурност ще доведе до нещо повече от несъгласие за една вечер. Преди да заспите трябва да си дадете сметка, че това не е битка, която определя вашата връзка и да успокоите вашия партньор с едно нежно и мило: „Обичам те!”. Ако не действате по този начин, то това ще причини непоправими вреди на връзката ви.</p> <p><strong>4. Денят започва и завършва с целувка и прегръдка</strong> Така правят успешните двойки. По този начин те внасят позитивност и в деня, и във връзката си. Прегръдките повишават чувството на доверие, привързаност, интимност и връзка. Липсата на интимност във взаимоотношенията между двама души винаги води след себе си негативи за нейното развитие.</p> <p><strong>5. Доверието – основа на силната връзка</strong> Липсата на доверие в двойката е един огромен товар за връзката между двама души. Освобождаването от него дава на щастливите двойки възможността да разчитат на партньора си безусловно и да му вярват, което им помага да се справят по-лесно при възникнала трудност. Недоверието създава излишни тревоги и неприятни ситуации, които спират разгъването на пълния потенциал на една връзка.</p> <p><strong>6. Фокусът пада върху положителните аспекти на връзката</strong> Успешните двойки се фокусират именно върху положителните аспекти на връзката, вместо да се съсредоточават върху негативните. Много хора предпочитат да изтъкват недостатъците на половинките си и забравят, че самите те имат такива. Любов трябва да има въпреки недостатъците. Приемайки човекът до теб какъвто е, спомагаш за укрепването на връзката.</p>     <p><strong>7. Гордост от постиженията на половинката</strong> Отбелязването на постижение на половинката, без значение колко голямо е то, е изключително важно за една връзка. Ако едно нещо има значение за човека до нас, то трябва да е важно и за нас самите. Необходимо е да насърчаваме партньора си да преследва различни цели, към които се стреми, както и да се интересуваме от напредъка му и да го окуражаваме да продължава напред. За да бъдат щастливи заедно двама души трябва да бъдат преди всичко екип.</p> <p><strong>8. Малките неща</strong> Малките неща, които правим в една връзка винаги се оценяват от партньора като нещо, което никак не е толкова малко. Винаги трябва да правим малки изненади на половинките си. Тъжно е, че много двойки днес забравят, че даването не трябва задължително да означава правопропорционално получаване. Дори и вашата половинка да не прави същите изненади за вас, вие трябва да се чувствате добре от усилията, които сте положили и са направили човека до вас щастлив.</p> <p><strong>9. Признаване чувствата на другия</strong> Зачитането на чувствата на другия е едно от най-важните неща, за да бъде връзката успешна. Не е нужно да се съгласяваме с всичко, но разбирайки чувствата на партньора ни улесняваме изкореняването на проблемите и справянето с трудностите. Когато не признаваме неговите чувства и емоции, нараняването за него може да бъде наистина голямо, а така не помагате  – само вредите на половинката си. Това би оказало сериозно влияние върху вашата връзка.</p> <p><strong>10. Запазване на чувството за хумор в двойката</strong> Щастливите двойки са се научили да използват своето чувство за хумор като средство, с което да разрешават неприятните ситуации, през които трябва да преминат. Култивирането на хумористичната перспектива със сигурност не е лесно за постигане. Днес често двойките бъркат хумора с екстремния сарказъм, който може да бъде болезнен за половинката и да засегне несигурността й. Трябва да бъдат определени граници и правила, които да бъдат уважавани, когато става въпрос за хумор.</p> <p>източник: http://www.mylove.bg</p>        