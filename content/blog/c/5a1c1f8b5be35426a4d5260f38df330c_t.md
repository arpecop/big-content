---
title: 5a1c1f8b5be35426a4d5260f38df330c_t
mitle:  "Омразата се лекува единствено с Любов и нищо друго"
description: "Омразата така дълбоко завладяваща и така притворна същевременно. Едно от най-рушащите човечността чувства и едно състояние на болна душа, тяло и сърце. Освен, че убива бавно и полека човека, който я тай в себе си, тя убива и околните. Единствения начин да спреш действието на една омраза, единствения лек за нея – е Любовта. Две …"
image: "https://cdnone.netlify.com/db/2017/03/omrazata-se-lekuva-s-lubov-e1489318757210.jpg"
---

          <img src="https://cdnone.netlify.com/db/2017/03/omrazata-se-lekuva-s-lubov-e1489318757210.jpg"/>Омразата се лекува единствено с Любов и нищо друго        <p>Омразата така дълбоко завладяваща и така притворна същевременно. Едно от най-рушащите човечността чувства и едно състояние на болна душа, тяло и сърце. Освен, че убива бавно и полека човека, който я тай в себе си, тя убива и околните. Единствения начин да спреш действието на една омраза, единствения лек за нея – е Любовта. Две напълно самоизключващи се понятия и две фигури на черното и бялото. Ако кажем, че един човек, който обича не може да мрази, вероятно ще сгрешим. На никой от нас не ни е чуждо всяко човешко чувство и като такова омразата също се проявява у всеки един от нас. Понякога дори не можем да осъзнаем, че мразим някого или пък си мислим, че не изпитваме такива долни чувства, защото сме благородни по душа. Няма гаранция днес, какви сме и утре, какви ще бъдем.</p>     <p>Понякога натрупалата се болка води до омраза, друг път неудовлетворението, трети тормоза, четвърти безсилието и прочие и прочие. Толкова много лица, само за едно единствено чувство на силен гняв, неусетно превърнал се в силна омраза към всичко и всички и към себе си най-вече. За съжаление малцина от нас отвръщат на обидата с добрина, на удара с усмивка и на омразата с любов. Малцина умеем да си подадем и другата буза, когато ни зашлевят звучна плесница. Така ставаме част от един порочен кръг на бездушност. Колкото повече лошо правиш, толкова повече то ще те застига, е казала народната мъдрост. А мъдрости в днешно време не ни се слушат. Прекалено сме изнервени, заети и претоварени. Дори на децата си отвръщаме ядно и съжаляваме после. Какво се е случило с нас? Просто на омразата наоколо отвръщаме с омраза, а не с любов. Единственото спасение от тази черна краска в живота ни е любовта. Колкото повече мислим с любов, дори към този мразещ ни днес, толкова повече обезоръжаваме омразата му към нас утре.</p>     Дали това е приложимо днес? Вярваме, че е напълно приложимо, защото искаме ли всичко се постига. Когато приемете обидата, омразата, сторената болка – тя повече не може да нарани сърцето и душата ви. Иска се много сила да се преглътне и да се отвърне с любов, но само това е единственото ни спасение срещу това пагубно чувство. Отвръщайки с омраза, единственото което правим е да задоволяваме егото на мразещият ни. Така той е напълно прав да ни мрази, защото сме същите, като него и той виждайки себе си в нас, ни мрази още по-яростно и оправдано донякъде. Хората винаги обичат да сипват сол в раната, наместо да е лекуват с блага дума и жест. Е, тъкмо тук ни е грешката, някъде дълбоко зад омразата дреме страх, непризнаване, болка и гняв. С любов те могат да бъдат спасени и излекувани, и омразата обезоръжена. Омразата се лекува единствено с Любов и това е доказано от векове наред, но малцина имат смелостта да преглътнат и да постъпят човешки!<p></p>        