---
title: 82610c8924cf6fd90ae2ee77da40678c_t
mitle:  "Понякога трябва да застанеш на ръба на себе си за по-добра видимост..."
description: "Понякога трябва да застанеш на ръба на себе си за по-добра видимост. Но правилните знаци се виждат само със смелост. Зоната на комфорт ни прави инертни и нещастни, но пък неизвестността и евентуалните заплахи навън ни спират да рискуваме и да вземем решението за промяна. Оставането в тази „зона“ спира растежа ни. Спира ни да …"
image: "https://cdnone.netlify.com/db/2017/08/nature-2569477_640-e1502605422590.jpg"
---

          <img src="https://cdnone.netlify.com/db/2017/08/nature-2569477_640-e1502605422590.jpg"/>Снимка - Pixabay         <p><strong></strong></p><strong>   </strong><p></p> <p>Понякога трябва да застанеш на ръба на себе си за по-добра видимост. Но правилните знаци се виждат само със смелост. Зоната на комфорт ни прави инертни и нещастни, но пък неизвестността и евентуалните заплахи навън ни спират да рискуваме и да вземем решението за промяна. Оставането в тази „зона“ спира растежа ни. Спира ни да станем такива, каквито можем да бъдем, ако прекрачим границата на сигурността.</p>   <p><em><strong>„Можеш да се развиваш, само ако имаш смелост да се почувстваш дискомфортно, като опитваш нови за теб неща“. – Брайън Трейси</strong></em></p> <p>Една от основните причини хората да чувстват, че животът им не върви наникъде, е фактът, че се страхуват да бъдат активни и да променят нещо, страхуват се да излязат извън зоната си на комфорт. Но ако искаме да се развиваме, излизането извън границите на комфорта е нещо задължително. Независимо дали искаме да постигнем нещо повече в бизнеса, или в личния си живот, ключът е в това да поемем риска да се почувстваме неловко и дискомфортно и да направим нещо ново.</p> <p><strong>– Да се изправим лице в лице със страховете си.</strong></p> <p>Изправянето срещу страховете ни е едно от най-великите неща, които можем да направим, за да подобрим живота си. Ако знаем, че страховете са нещото, което ни спира, защо не си зададем следния въпрос: „Кое е най-лошото нещо, ако този страх стане реалност?“. Ще се изненадаме как в много случаи последствията от страховете ни са изключително малки и как всъщност доста по-лесно, отколкото сме си представяли, можем да се научим да живеем с резултатите от по-големите си страхове.</p> <p><strong>– Нека да разклатим малко установената рутина.</strong></p><strong>   </strong><p></p> <p>Можем да сме спокойни, че това няма да накара небето да се сгромоляса, нито земята да рухне. Първо, нека изберем различен маршрут, по който да отидем на работа, до магазина, на училище или някъде другаде. Важно е да пробваме нови неща или да се учим да предприемаме нови предизвикателства стъпка по стъпка. Защо не да се запишем на някакъв курс? В началото може и да е стряскащо, но щом тази граница се разшири, куражът ни ще нарасне. В много случаи ние сме най-лошите си врагове, що се отнася до граници и ограничения.</p> <p><strong>– Да започнем да гледаме на рисковете като на възможности.</strong></p> <p>Причината, поради която зоната на комфорт ни е толкова удобна, е, че това е мястото, където знаем какво да очакваме. В нея обикновено изненадите са сведени до нула. Защо да излизаме и да поемаме рискове? В крайна сметка може и да се провалим, нали така? Ами ако обаче спечелим нещо?…<strong></strong></p><strong>   </strong><p></p>  автор: Видислава Тодорова gnezdoto.net          