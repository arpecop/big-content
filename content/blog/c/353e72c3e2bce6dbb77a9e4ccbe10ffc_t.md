---
title: 353e72c3e2bce6dbb77a9e4ccbe10ffc_t
mitle:  "30 неща, които всяка майка трябва да каже на сина си"
description: "Най-важните уроци за живота, които майката трябва да предаде на сина си… За ежедневието 1. Спортувай. Това ще те научи на честност, да приемаш загубите с достойнство, да уважаваш авторитета, да работиш в екип, да управляваш времето си и да се пазиш от проблеми. 2. Пести пари, докато си млад, защото един ден ще са …"
image: "https://cdnone.netlify.com/db/2017/06/mom-1363914_640.jpg"
---

          <img src="https://cdnone.netlify.com/db/2017/06/mom-1363914_640.jpg"/>Снимка - Pixabay         <p>Най-важните уроци за живота, които майката трябва да предаде на сина си…</p>   <p><strong>За ежедневието</strong></p> <p>1. Спортувай. Това ще те научи на честност, да приемаш загубите с достойнство, да уважаваш авторитета, да работиш в екип, да управляваш времето си и да се пазиш от проблеми.</p> <p>2. Пести пари, докато си млад, защото един ден ще са ти необходими…</p> <p>3. …Но не бъди стиснат – нито за себе си, нито за другите! Целта на парите е да направят живота ти по-приятен.</p> <p>4. Когато ходиш в тоалетната да пишкаш, прицелвай се добре. Иначе някой трябва да чисти след теб.</p> <p>5. Нека те запозная с миялната машина, ютията, прахосмукачката и метлата. А сега се научи да ги използваш, ако обичаш.</p> <p>6. Не позволявай на външните проблеми да вгорчават времето, което прекарваш със семейството си.</p> <p>7. Не всичко в живота е, каквото изглежда на пръв поглед. Научи се да четеш между редовете.</p> <p>8. Грижи се за външния си вид.</p> <p>9. Отделяй време да останеш насаме със себе си. Само когато си в мир с душата си, ще можеш да бъдеш и в мир с делата си.</p> <p>10. Чети. Развивай се. Търси. Бъди най-интересният събеседник, когото си срещал.</p>     <p><strong>За взаимоотношенията с другите</strong></p> <p>1. Не тормози другите. Не удряй по-слаб човек. Не започвай бой. Но ако ти посегне, защити се.</p> <p>2. Бори се срещу несправедливостта. Не можеш да промениш света, но можеш да направи света на някого малко по-добър.</p> <p>3. Дръж на думата си. Не давай напразни надежди на хората. Нека знаят, че няма да обещаеш нещо, ако не можеш да го изпълниш.</p> <p>4. Не бягай от отговорност. Грижи се за хората, които обичаш.</p> <p>5. Научи се да бъдеш лидер. Помни, че лидерът води с примера си, не с думите си.</p> <p>6. Не се страхувай да вярваш в мечтите си. Дори ако никой друг не вярва в тях.</p> <p>7. Ако близък човек те огорчи, научи се да прощаваш. Всеки има право на втори шанс. Ако не го оцени, просто си тръгни. Губи той, не ти.</p> <p>8. Не се опитвай да си като останалите. Позволи си да бъдеш различен. Позволи и на другите да го направят.</p> <p>9. Не се заблуждавай, че парите ще е направят успял. Истинският успех е да изградиш здрави отношенията с хората, които обичаш.</p> <p>10. Не забравяй, че инвестиции са нужни навсякъде – някъде ще трябва да инвестираш пари, другаде – време и чувства. Ще получиш само ако дадеш.</p>     <p><strong>За жените</strong></p> <p>1. Ти задавай тона на взаимоотношенията с жената до теб. Не взимай от нея повече, отколкото можеш да й дадеш.</p> <p>2. За да разбереш коя жена е подходяща за твоя съпруга, запитай се дали ще ти е приятно да остарееш с нея. Ако си отговориш положително, нещата са ясни.</p> <p>3. Никога не сравнявай жена си с мен. Това само ще я вбеси. И не я карай да се грижи за теб, все едно ти е майка.</p> <p>4. В живота има два вида любов. Първата те разболява. Втората изважда на повърхността най-доброто от теб. Винаги избирай втората – в нея говори сърцето си. Първата е илюзия – в нея говори егото ти.</p> <p>5. Можеш да правиш всичко, което прави жената. Включително да сменяш пелените и да пазаруваш. Споделените отговорности са ключът към успешната връзка.</p> <p>6. Не бъди мнителен. Научи се да приемаш извинения. И да се извиняваш.</p> <p>7. Никога не си позволявай да се държиш зле с една жена. Само слабаците и комплексарите го правят.</p> <p>8. Подарявай й цветя с повод и без повод, дори ако твърди, че не държи на това.</p> <p>9. Бъди силен и нежен. Бъди нейната опора и нейната утеха. Бъди най-добрият й приятел.</p> <p>10. Позволи й тя да бъде най-добрият ти приятел.</p> <p>П.С. Обаждай ми се не само по празници. За мен ти винаги ще си останеш най-важният в света!</p>  автор: Гергана Лабова  <p><em>Вдъхновено от: werdyab.com</em></p>         