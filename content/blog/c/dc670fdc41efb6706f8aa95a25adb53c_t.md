---
title: dc670fdc41efb6706f8aa95a25adb53c_t
mitle:  "35 подаръка, които децата ви никога няма да забравят"
description: "В ерата на консуматорското потребление децата разполагат с огромно количество играчки. Затова да бъдат изненадани приятно от възрастните става все по-сложно. Но независимо от времето, в което живеем едно не се е променило – има неща, които са по-важни за едно дете, неща които не може да се купят в нито един магазин. В следващите редове ще намерите списък …"
image: "https://cdnone.netlify.com/db/2017/06/adult-1807500_640.jpg"
---

          <img src="https://cdnone.netlify.com/db/2017/06/adult-1807500_640.jpg"/>Снимка - Pixabay        <p>В ерата на консуматорското потребление децата разполагат с огромно количество играчки. Затова да бъдат изненадани приятно от възрастните става все по-сложно.</p> <p>Но независимо от времето, в което живеем едно не се е променило – има неща, които са по-важни за едно дете, неща които не може да се купят в нито един магазин.</p> <p>В следващите редове ще намерите списък (без да е степенуван по никакъв начин), в който ще намерите идеи, които ще ви подскажат какъв подарък си струва да поднесете на едно дете. А колко от тях вече сте подарили на вашето?</p>  <strong>Подарете му подкрепа</strong>  <p>Само една дума на одобрение могат да накарат детето ви да се почувства по съвсем различен начин – състояние, което да го зареди с енергия и мотивация. Нека децата ви знаят, колко ги цените. Нека знаят, че вярвате в тях. Не забравяйте да им напомняте за това.</p>  <strong>Прегръдки и целувки</strong>  <p>Бащата казва на 7 годишния си син, че той вече е голям за целувки. И все пак за децата е важна родителската любов и топлината на прегръдката, независимо дали са на 7, 20 или 30 години! Помнете, че колкото и голямо да е вашето дете, никога не е късно да го прегърнете или целунете и по този начин да изразите своята любов. И все пак не прекалявайте, защото това може да бъде нож с 2 остриета…</p>  <strong>Обяд и вечеря с цялото семейство</strong>  <p>Съвместните обеди и вечери са прекрасна възможност да се съберете цялото семейство, да обсъдите изминалия ден или плановете за утрешния. Толкова прекрасна, че семейството, което не се храни заедно не се и развива заедно.</p>  <strong>Чувство за хумор</strong>  <p>Намерете време да се посмеете заедно с децата – чувството за хумор е една от малкото черти на характера, която все още не е убила никого.</p>  <strong>Покажете им как да забелязват красотата</strong>  <p>Помогнете на детето си да открива красотата във всичко, което види и във всеки, който срещне. Покажете му разнообразието в изкуството и многообразието в човешките души.</p>      <strong>Възможността да допуска грешки</strong>  <p>Децата са си деца и често са под влиянието на неудържимо веселие, което понякога изисква огромното ви търпение. Дайте им пространство, където могат да експериментират, изследват и грешат. Покажете им, че това не е толкова страшно. Не ги критикувайте.</p>  <strong>Стабилно семейство</strong>  <p>Стабилното семейство е онзи фундамент, върху който децата строят целия си живот. Когато е възможно и имат нужда трябва да получат вашата подкрепа и разбиране. Постарайте (ако ви е възможно) да съхраните семейството цяло.</p>  <strong>Подарете му желание за постигане на повече</strong>  <p>Поощрявайте амбициозните желания на вашето дете. Това ще му позволи да постигне много или поне да се опита да постигне повече от останалите – може би дори повече, отколкото можете да си представите.</p>  <strong>Подарете му време</strong>  <p>Времето е единствения подарък, който никога няма да може да върнете назад. И това е един от най-ценните дарове, които можете да поднесете на своето дете. Подарете им време с вас, работата ви може да почака…</p>  <strong>Внимание</strong>  <p>Времето само по себе си не е достатъчно. Трябва да сте изцяло в него, да сте тялом и духом с детето си. А не просто да отбиете номера като го заведете в парка, а в главата ви все още да работите! На пръв поглед това звучи естествено, но все по-често изпитваме затруднения да се фокусираме и да бъдем истински с детето си. Бъдете близо до него! Не изпускайте моменти.</p>      <strong>Научете го да проявява състрадание</strong>  <p>Животът често е несправедлив! И когато нещо нечестно се случи, научете детето си да не остава пасивен страничен наблюдател, а да помага на онзи, който се нуждае от помощ.</p>  <strong>Подарете му умението да цени</strong>  <p>Един от най-добрите подаръци, който можете да направите на детето си е да го научите да цени това, което има, но да не спира там, където е в момента.</p>  <strong>Любопитство</strong>  <p>Запалете двигателят на прогреса у вашето дете, който за кратко наричаме любопитство. Научете го да задава въпроси и да търси отговори. „<em>Стига си задавал толкова много въпроси!</em>” …са думите, които никога не трябва да излизат от устата ви.</p>  <strong>Решителност</strong>  <p>За постигането на успех е нужен не само късмет, добра подготовка. Много помага и умението да проявявате решителност, а за това е необходима сила на волята.</p>  <strong>Самодисциплина</strong>  <p>Децата трябва да се научат на много неща: как да се държат, как да се разбират с останалите, как да постигат цели, да осъществяват желания. Разбира се, основна част от възпитанието е дисциплината, но не я градете въз основа на забрани, а се постарайте да я градите в позитивна и полезна насока.</p>      <strong>Подарете му поощрение</strong>  <p>Думите имат огромна сила. Думите, които казвате всеки ден на детето си могат както да го подкрепят, така и да го накарат да се отчае. Затова, подбирайте ги внимателно.</p>  <strong>Създайте у детето желание да твори</strong>  <p>Благодарение на интернет да твориш и да се учиш на нещо ново стана много по-лесно и оправданията, че не разбирате от нещо вече не вървят. Поощрявайте в детето креативност. Светът има нужда от хора, които са способни да създават…</p>  <strong>Научете го на щедрост</strong>  <p>Научете детето си да бъде щедро с вашите неща сега, за да може да е щедро и със своите собствени. И все пак внимавайте да не подари цялата ви къща…</p>  <strong>Научете детето си на духовност</strong>  <p>Вярата извисява нашата представа за вселената, нашия свят и живот. Щеше да бъде много лесно ако в съзнанието на децата автоматично беше програмирано, че те се състоят не само от плът и кръв, но и от ум, сърце, душа и воля. И че решенията взимани от тях в живота, трябва да се основават не само на това, което изисква плътта и кръвта, а ума и душата. Уви, тази задача трябва да я свършим ние, техните родители…</p>  <strong>Научете го на честност</strong>  <p>Децата, които от малки се учат да бъдат честни имат много по-големи възможности да останат такива като пораснат. А и честните хора като правило се чувстват по-добре и се наслаждават повече на живота. И най-важното – спят спокойно през нощта.</p>      <strong>Заредете го с надежда</strong>  <p>Надеждата придава сили, формира издръжливост и ни зарежда с решимост. И дори в трудни времена и моменти на отчаяние тя ни помага да вървим напред.</p>  <strong>Въображение – един от най-ценните подаръци</strong>  <p>Живота се променя все по-бързо и по-бързо с всеки изминал ден, а утрешният делник със сигурност не прилича на днешния. Този нов свят се създава от онези хора, които умеят не само да включват своето въображение, но и да го използват целенасочено.</p>  <strong>Осъзнатост</strong>  <p>Възпитаването на децата е важно и отговорно занимание, което изисква висока степен на осъзнатост. Добре си изяснете кой сте и какво искате да постигнете. И задължително научете и вашите деца на това.</p>  <strong>Влечение към знанието</strong>  <p>Страстта към знанието няма нищо общо със зубренето в училище. Това е качество, което се отглежда в семейството. Така че, четете, задавайте въпроси, анализирайте и подлагайте на съмнение нещата от живота заедно с вашите деца. Давайте им пример, покажете им как да мислят и да научават нови неща.</p>  <strong>Подарете им страст към природата</strong>  <p>Децата, които се учат да ценят света около себе си в последствие се грижат за него. Често ги караме да поддържат чистота и порядък у дома. Защо да не ги научим да се грижат за чистота и порядък и извън него?</p>      <strong>Желание да опитват нещо ново</strong>  <p>Нека научим децата на желанието да опитват нови неща. И то не само, за да се наслаждават на разнообразието в живота, но и да разберат какво им харесва и на какво са способни. И да, това не изисква чак толкова много пари.</p>  <strong>Подарете му оптимизъм</strong>  <p>Песимистите не променят света. Това е дело на оптимистите.</p>  <strong>Умението да се гордеят и радват на победите</strong>  <p>Празнувайте малките победи в живота. В края на краищата тези малки или големи постижения по време на детството изграждат увереност и с годините стават все по-важни.</p>  <strong>Научете ги да обичат света около себе си</strong>  <p>Самотата е едно от онези обстоятелства, които ни изяждат, когато пораснем. Научете детето си да обича света около себе си, да го приема с отворени обятия. Покажете му красотата на общуването с хората и богатството на приятелите.</p>  <strong>Научете го да се придържа към ценностите си</strong>  <p>Децата, които знаят как да оценят себе си обикновено са по-уверени и имат изградено силно чувство на собствено достойнство и самоуважение. В резултат на това те порастват със собствени ценности, към които се придържат.</p>      <strong>Покажете на вашето дете, че е уникално</strong>  <p>Нашите различия ни правят ценни – и за нас и за обществото. Помогнете на детето си да разкрие потенциала си и да демонстрира с гордост на света онова, за което могат да го оценят по достойнство онова, по което се отличава…</p>  <strong>Научете го да говори с вас</strong>  <p>Канете често малчугана да сяда на коленете ви, за да поговорите! Това е едно от най-важните неща, на които може да научите детето си, ако искате и когато порасне да бъде отново близък приятел с вас, който споделя тревоги и радости.</p>  <strong>Любов към домашното огнище</strong>  <p>Да знаеш, че вкъщи те обичат и чакат, да знаеш, че вкъщи ще намериш уют и топлина – това са едни от най-приятните и вдъхновяващи усещания в живота. Дава ли вашият дом тази топлина на детето ви?</p>  <strong>Вярност към човека до тях</strong>  <p>Вярност – това е поведение присъщо не само на нашите тела, но и действието на очите, ума, сърцето и душата. И да, децата забелязват и много тънко усещат такива неща.</p>  <strong>Любов</strong>  <p>За къде без нея?</p> <p>Източник: http://www.d-rmario.com/</p>        