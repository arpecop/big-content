---
title: 07244c1bd9c6298da354c0c0dbfe3fac_t
mitle:  "Обичам те, но спя с други…"
description: "Мъжът не е способен да спи с жена, която уважава повече, отколкото желае. Често срещана ситуация е тази, при която съпрузите се обичат един друг, но не усещат пълна удовлетвореност в отношенията си и от време на време имат сексуални крачки встрани, независимо от това, че съпружеският им интимен живот продължава. Моя клиентка споделя, че все …"
image: "https://cdnone.netlify.com/db/2017/11/arm-1846468_640-e1510086387406.jpg"
---

          <img src="https://cdnone.netlify.com/db/2017/11/arm-1846468_640-e1510086387406.jpg"/>Снимка - Pixabay        <p><b>Мъжът не е способен да спи с жена, която уважава повече, отколкото желае.</b></p> <p>Често срещана ситуация е тази, при която съпрузите се обичат един друг, но не усещат пълна удовлетвореност в отношенията си и от време на време имат сексуални крачки встрани, независимо от това, че съпружеският им интимен живот продължава.</p> <p><b>Моя клиентка</b> споделя, че все по-малко желае сексуално съпруга си, но в същото време <b>сексуалното й желание</b> не е намаляло по принцип и дори често сексуалните й фантазии били свързани с <b>автомеханика й</b> и разбира, че с него би имала страстта в секса, която й е нужна, макар и да не изпитва никакви чувства към него. С мъжа си тя не смее да изпита животинско влечение, да усети „мръсен“ оргазъм.</p> <p></p>    <p>В същото време със съпруга й се случваше същото. Той харчеше пари за проститутки, а пред жена си падаше на колене и се кълнеше, че я обича. У мъжът дори може да се развие <b>психогенна импотентност по отношение на любимата му жена</b>, а с други жени да няма проблеми. При жената е също вероятна тази възможност. Дори и между съпрузите да се случват сексуални контакти, сексуалното напрежение не изчезва, но не настъпва и пълното му разреждане.</p> <p></p>    <p><b>Защо се получава така, че човек обича партньора си, но си фантазира за секс с други? </b>Този феномен Зигмунд Фройд в книгата си „Психология на сексуалността“ нарича комплекса <b>„Мадона-Блудница“.</b> В съзнанието на мъжа се размиват границите между тези два образа на жената и той става неспособен да пожелае „Мадоната“ и да свърже Майката и Обикновената жена. Стига се до там, че мъжът започва да критикува жената за неща, които майката на неговите деца на би трябвало да прави. Тя е длъжна да остане „Мадона“, а той да спи с жени, които са далеч от този нравствен идеал.</p> <p>Ето например <b>част от разказа на един такъв мъж:</b> „<i>Не искам да се развеждам с нея – тя е прекрасна майка, отлична домакиня, готви прекрасно, а домът ни е толкова уютен, благодарение на нейните грижи. Образована е, представителна е и с гордост я запознавам с всеки. И дори и да правим секс веднъж в месеца, не си представям живота без нея. Имам жена, с която правя секс – тя не е нищо особено, но с нея изживява толкова много фантазии. Не бих се оженил за нея обаче.</i>“</p> <p></p>    <p>Много жени не желаят да се „принизяват“ до това да изпълняват всичко в секса – те не са „някакви си проститутки“. <b>Всеки път, когато жената демонстрира превъзходство над мъжа – колко е способна, умна, успешна – тя потиска мъжкия потенциал, както сексуален, така и жизнен. А след това се учудва защо не им се получава в секса.</b></p> <p>Случва се така, че след раждането на детето, жената се отказва от ролята на любовница в името на ролята на майката. Често чувам от клиентки: „<i>Детето ме обича най-много и аз му се отдавам истински.</i>“ В този случай Фройд споделя наблюденията си, че мъжът не е способен да пожелае жена, която е високо поставена на нравственото стъпало. За да се появи у мъжа желание към жената, която той отъждествява с Мадона или Майка, в съзнанието си той трябва да я „унизи“.</p> <p></p>    <p><b>Фройд казва: „</b><i>Лесно може да се докаже, че психичната ценност на сексуалната потребност се понижава веднага, когато удовлетворението й стане твърде достъпно. За да се увеличи либидото, то има нужда от ограничение, съпротивление. Хората създават условни бариери, за да могат да се наслаждават на любовта. Във времена, в които любовта не срещала никакви ограничения, като в античната култура например, тя била обезценена, а животът бил пуст. Аскетични течения като християнството дали психична ценност на любовта,каквато езическата древност не могла да й даде.</i>“</p> <p>От тези размисли на Фройд можем да направим извод, че, <b>за да бъде желана от мъжа, жената трябва винаги да балансира на границата между Мадоната и Блудницата. </b>Същото се отнася и за мъжете: рано или късно добрите момчета доскучават на жените.</p> <p>Източник: magiangelova.bg</p> <p>Можете да намерите Маги Ангелова<em> и във Фейсбук</em></p>        