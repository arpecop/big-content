---
title: 8ea18b817a5144c814c5ad909d6ba6dc_t
mitle:  "Законите на щастливите отношения"
description: "1. Закон за подобието Ние винаги привличаме точно този човек в живота си, който в действителност е като нас самите. Ако не харесвате обкръжението си, вгледайте се в душата си. Ако мислите, че не случвате на човек, това е само защото вие сте такива. Така че, ако искате да привлечете в живота си достоен човек, …"
image: "https://cdnone.netlify.com/db/2017/10/people-2567657_640-1.jpg"
---

          <img src="https://cdnone.netlify.com/db/2017/10/people-2567657_640-1.jpg"/>Снимка - Pixabay        <p><strong>1. Закон за подобието</strong></p> <p>Ние винаги привличаме точно този човек в живота си, който в действителност е като нас самите. Ако не харесвате обкръжението си, вгледайте се в душата си. Ако мислите, че не случвате на човек, това е само защото вие сте такива. Така че, ако искате да привлечете в живота си достоен човек, станете такъв човек.</p> <p><strong>2. Закон за причината и следствието</strong></p> <p>Каквото даваме, това и получаваме. Отнасяйте се с партньора си така, както бихте искали той да се отнася с вас.</p> <p><strong>3. Закон на любовта</strong></p> <p>Всички ние – и мъже, и жени, силно се нуждаем от любов. Любовта означава приемане, искреност, нежност, грижа, готовност за отдаденост и носене на отговорност, надеждност, безкористност, щедрост. И колкото повече проявяваме тези качества, толкова повече получаваме в замяна.</p> <p>Такива проявления като страх, ревност, зависимост, манипулация, контрол, претенции, упреци разрушават отношенията и нямат отношение към любовта изобщо.</p>     <p><strong>4. Закон за силата на думите</strong></p> <p>Знаете, каква сила имат думите. С думи може да излекувате, но и да убиете. Внимавайте за това, което говорите. Етикетите, обидите, упреците създават в душата рана, която е трудно да се заличи. Те имат необратимо действие, защото в душата на всеки човек живее детето, което изпитва страх от отхвърляне. Бъдете внимателни и не подценявайте способността да го нараните. Използвайте силата на думите  само за топли слова, комплименти, одобрение, подкрепа.</p> <p><strong>5. Закон за доверието</strong></p> <p>Доверието е жизнено важно за истинските любовни отношения. Без него човек става подозрителен, тревожен и пълен със съмнения, а другият се чувства като в емоционален капан и му се струва, че не няма свободата да диша. Ревността е страх от самотата, ниска самооценка и липса на любов към себе си. Доверието е неотменна част от истинската любов.</p> <p><strong>6. Закон за искреността</strong></p> <p>Хората често предполагат, че когато си влюбен, това вече е всичко – пред теб е изпълненият с щастие живот. Но в действителност любовта не е неподвижна, тя прилича на растение, което или расте и цъфти, или вехне и умира. Всичко зависи от това, какво правим с него. Искреното общуване прилича на водата, без него «растението» не може да оцелее. Споделяйте  своите желания, потребности, своите отношения и чувства. Споделяйте на своя партньор, че го обичате и цените. Никога не се страхувайте да кажете вълшебните думи «Обичам те». Не приемайте доброто отношение към вас като разбиращо се от само себе си. Говорете за чувствата си, без да се страхувате, че ще прехвалите партньора си. Искрената похвала е като слънце за растението – вдъхва нов живот в отношенията ви, защото във всеки от нас живее детето, за което е жизнено необходимо одобрението и приемането.</p>     <p><strong>7. Закон за даряването</strong></p> <p>Да обичаш, означава да дариш частичка от себе си, безусловно и без очакване. Ако искате да получите любов, трябва само да я дарявате и колкото повече дарявате, толкова повече получавате. Любовта прилича на бумеранг, тя винаги се връща обратно. Може не винаги да е от този човек, на когото сте я дали, но въпреки това, ще се върне при вас. И ще се върне стократно. При това е важно да помним, че запасът ни от любов е неограничен. Ние не я губим, когато я даряваме и единственият начин да загубим любовта в себе си е да не я даваме на другите.</p> <p>Една от причините на някои да им е трудно да срещнат любовта е, че чакат някой друг първоначално да ги обикне.  Но това прилича на музиканта, който казва: <em>«Ще свиря, само когато хората започнат да танцуват»</em>. Или да очакваш топлина от огъня, без да го подклаждаш с дърва. Истинската любов е безусловна, тя не иска нищо в замяна. Тя не понася бартер. Тайната формула за щастливи отношения през целия живот е да обръщате внимание не на това, което можете да вземете, а на това, което можете да дадете.</p> <p><strong>8. Закон за докосванията</strong></p> <p>Докосването е една от най-силните прояви на любов, която разрушава бариерите и укрепва взаимоотношенията. Да докоснеш човека, означава да докоснеш душата му. Може би затова, когато сме обидени на някого, му казваме <em>„Не ме докосвай“</em>.</p> <p>Прегръщайте обичания от вас човек просто така, без сексуалния подтекст, дръжте се за ръце. Изследователите са направили експеримент в една от клиниките на Лондон.</p>     <p>Обикновено главният хирург е посещавал всеки от своите пациенти вечер преди операция, за да отговори на въпросите и да обясни общия характер на операцията. А по време на експеримента, хирургът държал за ръка всеки от пациентите си няколко минути, докато разговарял с тях. Тези пациенти оздравявали три пъти по-бързо от другите.</p> <p>Когато докосваме грижливо някого, се променя и нашата и неговата физиология – намалява се нивото на хормоните на стреса, отпуска се нервната система, подобрява се състоянието на имунната система, емоционалното състояние. Съществува мнение, че ако на ден не прегърнем 7-8 човека, сме обречени на болест. Докосването, като нищо друго, красноречиво показва проявлението на любовта.</p> <p><strong>9. Закон за свободата</strong></p> <p>Ако обичаме някого, то трябва да му предоставим свобода. Свободата да взима собствени решения, свободно да живее така, както желае, а не така, както ние бихме искали. Всеки от нас има нужда от лично пространство. Хората трябва да бъдат свободни в отношенията, защото в противен случай се чувстват в капан. Ако наистина обичаш някого, трябва да уважаваш желанията и потребностите му. Не винаги е лесно да дадеш свободата на обичания човек, но друг път няма. Житейската мъдрост казва: <em>«Колкото повече свобода даваме на другия, толкова по-близко е той до нас.»</em></p> <p>Превод:  Марияна Стракова Източник: http://www.liveinternet.ru</p>        