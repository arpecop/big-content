---
title: 9eb907e06fc8e306c18b16ead94387fc_t
mitle:  "Как обичат жените?"
description: "– Обичам жените – отвърна той и извади от джобчето на ризата си кутия цигари. – Ти не ги ли обичаш? – Да, разбира се, но по друг начин. – По какъв начин? Като слонове ли? Или си имаш за съпруга мъж? – Стига, татко, знаеш, че не съм обратен. Да говорим за коне. – …"
image: "https://cdnone.netlify.com/db/2017/05/woman-918896_640.jpg"
---

          <img src="https://cdnone.netlify.com/db/2017/05/woman-918896_640.jpg"/>Снимка - Pixabay        <p>– Обичам жените – отвърна той и извади от джобчето на ризата си кутия цигари. – Ти не ги ли обичаш?</p> <p>– Да, разбира се, но по друг начин.</p> <p>– По какъв начин? Като слонове ли? Или си имаш за съпруга мъж?</p> <p>– Стига, татко, знаеш, че не съм обратен. Да говорим за коне.</p> <p>– Добре, сине, щом така искаш. Жените и конете имат много общо. Искаш ли да знаеш какво?</p> <p>– Не.</p> <p>– Хубаво. И така, когато кон каже „не“, значи си задал въпроса неправилно. При жените е същото. Не я питай „Ще отидем ли да хапнем?“, а „Какво да сготвя за теб?“. Никога няма да ти откаже.</p> <p>Пердю се почувства като хлапак. Баща му го поучаваше как да се държи с жените.</p> <p><em>Какво да сготвя довечера за Катрин?</em></p> <p>– Вместо да им шепнеш, както се шепне на кон: „Легни, жено, сложи си юздата“, би трябвало да ги слушаш. Да чуеш какво искат.<strong>В действителност жените искат да са свободни и да летят по небето.</strong></p> <p><em>На Катрин сигурно й е писнало от ездачи, които искат да я дресират и да я държат на втори план.</em></p>     <p>– <strong>Нужна е само една дума, за да ги нараниш</strong>, само няколко кратки секунди, само един глупав, нетърпелив удар с камшика. Нужни са години, за да си възвърнеш доверието им. Понякога не успяваш да се справиш навреме.</p> <p><strong><em>Учудващо е как хората изобщо не се впечатляват, че някой ги обича, когато това не се вписва в плановете им.</em></strong><em>Любовта им е толкова досадна, че сменят ключалките или си отиват без предупреждение.</em></p> <p>– А когато конят обича, Жано… тогава ние не заслужаваме тази любов. Същото е и когато обича жена. <strong>Жените са по-добри същества от нас, мъжете. Когато ни обичат, това е благословия</strong>, защото ние твърде рядко им даваме основания да ни обичат. Научих това от майка ти и за мое голямо съжаление, тя има право.</p> <p><em>Затова боли толкова. Когато жените престанат да обичат, мъжът пропада в своето собствено нищо.</em></p> <p>– <strong>Жените обичат много по-умно от нас, мъжете</strong>, Жано. Те никога не обичат мъжа заради тялото му, дори да го харесват много и да го желаят силно. – Жакен въздъхна мечтателно. – <strong>Жените те обичат заради характера ти. Заради силата ти. Заради ума ти. Защото умееш да защитаваш деца. Защото си добър човек, с чувство за чест, с достойнство.</strong> Никога не обичат глупаво като мъжете. Не им пука, че имаш особено красиви глезени или изглеждаш много добре в костюм и деловите им партньорки позеленяват от завист, като те видят. Да, има и такива жени, но те са само предупредителен пример за другите.</p> <p><em>Нина Георге, „Парижката книжарница“</em></p> <p><em>Източник: http://myvelikoturnovo.com</em></p>        