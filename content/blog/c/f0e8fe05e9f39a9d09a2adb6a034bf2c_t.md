---
title: f0e8fe05e9f39a9d09a2adb6a034bf2c_t
mitle:  "Не отлагайте живота – в него стоп-кадър няма!"
description: "Не отлагайте живота си, втори подобен шанс няма да имате! Живота не е нито филм и стратегия, нито игра или пък шега. В живота кадъра не може да бъде спрян и върнат обратно, защото всеки един миг е уникален и втори такъв няма да получите. Често отлагаме ли отлагаме до безкрайност. Отлагаме любовта, отлагаме семейството …"
image: "https://cdnone.netlify.com/db/2017/02/ne-otlagai-jivota-si.jpg"
---

          <img src="https://cdnone.netlify.com/db/2017/02/ne-otlagai-jivota-si.jpg"/>Не отлагайте в живота си – в него стоп-кадър няма        <p>Не отлагайте живота си, втори подобен шанс няма да имате! Живота не е нито филм и стратегия, нито игра или пък шега. В живота кадъра не може да бъде спрян и върнат обратно, защото всеки един миг е уникален и втори такъв няма да получите. Често отлагаме ли отлагаме до безкрайност. Отлагаме любовта, отлагаме семейството и децата, отлагаме пътуването, отлагаме гнева, отлагаме болката и срама, отлагаме да живеем! Никога момента не е подходящ нещото да се случи сега и веднага. Никога действията ни не са най-правилните и никога, ама никога не сме постъпили правилно. Всъщност правилно и погрешно в живота няма. Не слушайте околните и добрите им съвети, слушайте сърцето и душата си. Ако ви се пътува, стегнете раницата сега и веднага и пътувайте.</p>     <p>Не се съобразявайте с работата и препятствията, за всичко винаги начин има стига да искаме да го направим. Ако ви се обича, обичайте. Не чакайте идеалния човек, той няма да дойде и не съществува. Понякога любовта е под носа ви. Ако ви се страда, страдайте и това ще мине, сега му е момента.Просто грабнете живота с пълна сила и гребете с шепи от него непрестанно! Не отлагайте в живота си, защото отлагането само ви прави нещастни. Отлагането притъпява чувството ви за щастие и така отлагайки, никога няма да направите това, което искате, а просто ще чакате безкрайно дълго – подходящият момент, който не съществува и няма да дойде.Човека е кораво същество, може да понесе студ, жега, болка и мъка, предателство и безверие, но не може да понесе отлагането. За да живеете не отлагайте! След време е по-добре да си спомняте за това, което сте направили, било то правилно или не, отколкото да съжалявате за това, което въобще не сте дръзнали да направите.</p>     <p>Дори и изпаднали в дупка ще излезете. Просто спрете да я копаете и си изградете мост нагоре. Невидим, здрав и неразрушим – от мечти, от любов и вяра, от страдание и пречистване, от благодарност и признание. Тръгнете смело по него и стигнете до себе си. Никой не е безгрешен. Никой не е велик. Никой не е по-добър от другите. Всички сме равни, равни се раждаме и равни си отиваме от тоя свят. Не отлагайте в живота си, за да съжалявате, че сте изпуснали момента. Не отлагайте, за да сте живи. Не отлагайте, защото стоп-кадър в живота няма и днешния изгрев няма никога да се повтори. Днешната усмивка на непознатия, никога повече няма да се появи на лицето му по същия начин. Днешната любов, няма да бъде и утрешна. Днешния вятър и дъжд няма да са същите, като следващите. Всеки един ден е неповторим и уникален в живота ви! Колкото по-рано го осъзнаете и живеете, толкова по-добре. Не отлагайте в живота си, за да сте живели и един ден да има, какво да разкажете!</p>        