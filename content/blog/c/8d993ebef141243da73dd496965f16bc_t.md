---
title: 8d993ebef141243da73dd496965f16bc_t
mitle:  "Как да привлечем любовта според Фън Шуй"
description: "Китайският народ има хилядолетна традиция за управление на заобикалящата среда чрез подреждане на пространството в дома или офиса. Учението на Фън Шуй набира все по-голяма популярност в световен мащаб и това съвсем не е случайно. Древното изкуство съчетава законите на небето и земята по хармоничен начин, което на свой ред предизвиква положителна Чи енергия. Благодарение на Фън Шуй можете да подобрите личния си …"
image: "https://cdnone.netlify.com/db/2017/07/chuvstvitelnite-hora-696x506.jpg"
---

          <img src="https://cdnone.netlify.com/db/2017/07/chuvstvitelnite-hora-696x506.jpg"/>Снимка - Pixabay        <p>Китайският народ има хилядолетна традиция за управление на заобикалящата среда чрез подреждане на пространството в дома или офиса. Учението на <strong>Фън Шуй</strong> набира все по-голяма популярност в световен мащаб и това съвсем не е случайно.</p>  <p>Древното изкуство съчетава законите на небето и земята по хармоничен начин, което на свой ред предизвиква положителна Чи енергия. Благодарение на Фън Шуй можете да подобрите личния си живот, а в това число и да привлечете любовта, ако още не сте срещнали своята половинка.</p> <h3>1. Купете по-голямо легло</h3> <p>Според Фън Шуй, ако спите в прекалено тесен креват, това ще ограничи вашия сексуален потенциал. За хората, които живеят сами, идеалният размер на леглото е персон и половина. Тази златна среда помага да привлечете положителна енергия към себе си, но същевременно ви държи и здраво стъпили на земята.</p> <h3>2. Поставете кристални вази</h3>  <p>Източната философия съветва в спалнята да поставите красива ваза от кристал, тъй като тя ще активизира сектора на любовта. Други добри попадения, които ще свършат същата работа, са кристалните фигурки на лебеди, лотос или друго цвете.</p> <img src="http://gradcontent.com/lib/600x350/feng-shui1.jpg"/> <h3>   </h3> <h3>3. Заредете се с божури</h3> <p>В Китай се смята, че благоуханният божур, който при нас расте в почти всяка градина, носи щастие в областта на чувствата. По-специално розовият божур подпомага любовта, удовлетвореността и сексуалното привличане.</p> <h3>4. Поставете акцент върху птиците</h3> <p>Фън Шуй практиките препоръчват на всички самотни души, които още не са намерили своята половинка, да акцентират на птиците у дома. Задължително условие е това да се случи в югозападната част на жилището. Можете да поставите красива картина, изобразяваща влюбени гълъби, лебеди или пауни или пък някаква статуетка. Важно е птиците да са двойка и никога по единично, защото това привлича обратна енергия.</p> <h3>5. Махнете всички картини, изобразяващи женски силуети</h3> <p>Това важи единствено за представителките на нежния пол. Те носят в себе си енергията Ин, а в жилището ви тя е в излишък. Ако си търсите мъж, Фън Шуй ви съветва да населите дома си с изображения на привлекателни господа.</p> <p>източник: ezine.bg</p>        