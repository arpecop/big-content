---
title: 11b6a3c4ece814f4b40a423617b843bc_t
mitle:  "10 пробойни, през които изтича вашата сила"
description: "С какви действия човек отслабва сам себе си и разпилява своята жизнена енергия: 1. Незавършени, недоведени докрай дела. Всеки път, когато се захванеш с някаква работа, когато започнеш нещо, но не го доведеш докрай, се губят напразно не само материални ресурси. В психиката, като в компютър, остава да виси незатворен процес, който не се осъзнава, …"
image: "https://cdnone.netlify.com/db/2017/05/beautiful-1867093_640-e1495920751150.jpg"
---

          <img src="https://cdnone.netlify.com/db/2017/05/beautiful-1867093_640-e1495920751150.jpg"/>Снимка - Pixabay        <p>С какви действия човек отслабва сам себе си и разпилява своята жизнена енергия:</p> <p><strong>1. Незавършени, недоведени докрай дела.</strong></p> <p>Всеки път, когато се захванеш с някаква работа, когато започнеш нещо, но не го доведеш докрай, се губят напразно не само материални ресурси. В психиката, като в компютър, остава да виси незатворен процес, който не се осъзнава, но през цялото време поглъща внимание и сили.</p> <p>Към това спада: да дадеш обещание и да не го изпълниш, да имаш дългове, да се натовариш свръх силите си.</p> <p><strong>2. Да лъжеш себе си и другите.</strong></p> <p>Когато човек лъже, му се налага да губи много енергия за поддържане на измислените образи. Освен това се изкривява потока между чакрата на гърлото и чакрата на сърцето. Затова казват: „не си криви душата”. От лъжата тя действително се изкривява.</p> <p>Какво следва да се изкорени: лицемерието, самоизмамата, опитите да изглеждаш такъв, какъвто не си.</p> <p><strong>3. Обиди, дръпнатост и всякакви други форми на самоизолация.</strong></p> <p>Човекът е отворена енергийна система. И ако го изолират, той започва да слабее. Точно така, както се случва при блокада на град, пристанище или страна. Изолирай физически, икономически или даже информационно който и да е обект – и той започва да изсъхва.</p> <p>Кога се случва това: когато се отказваш от родствените връзки, забравяш предците си, пренебрегваш родната земя и Родината, от обида към хората, живота или към нещо друго. Когато човек не е включен в никаква община или група хора, това също го отслабва. Загубата на връзката с Бога или със своя културен егрегор – това е също загуба на енергия.</p>     <p><strong>4. Страх, недоверие, ненужна враждебност.</strong></p> <p>От страх или недоверие произтича същото, както при обидата. Освен това, напразно се изразходват енергийни ресурси, тъй като организмът винаги е в режим на война и е готов да се бие или да бяга. Това изтощава.</p> <p><strong>5. Физически, емоционални или информационни претоварвания или недостиг на физически упражнения и контакт с природата; преохлаждане.</strong></p> <p>Когато човек прекомерно се натоварва с работа или преживявания, това също бързо разпилява неговите сили. За обработване на информацията от мозъка отива много енергия, за празни преживявания напразно се изразходват хормони от надбъбречните жлези, което довежда до бъбречна недостатъчност.</p> <p><strong>6. Неправилен и недостатъчен сън.</strong></p> <p>Ако спим в неподходящо време или недостатъчно, организмът не може пълноценно да възстанови своите сили по време на сън. Натрупват се токсини, объркват се биоритмите, мозъкът се претоварва с неусвоена информация.</p> <p><strong>7. Преяждане, интоксикация с алкохол, цигари, наркотици.</strong></p> <p>Те заставят организма да губи ресурси за обезвреждане и изхвърляне на токсините. Претоварва нервната система, бъбреците и червата.</p>     <p><strong>8. Излишни разговори, вътрешен умствен диалог, суетливост.</strong></p> <p>Може да ви изглежда незначително, но всъщност става дума за изразходено колосално количество енергия, често напразно. Това се усеща по-ясно след практика на мълчание.</p> <p><strong>9. Болести, неизлекувани травми и всякакви форми на изтичане на енергия, вредни външни обстоятелства, паразити и енергийни вампири.</strong></p> <p>Тук спадат неприятни и вредящи хора в обкръжението, геопатогенни зони, промишлено замърсяване, травми и други наранявания.</p> <p><strong>10. Най-мощният канал за загуба на енергия са сексуалните излишества.</strong></p> <p>Ниската култура в областта на секса и неразбирането на същността на произтичащите процеси водят до това, че човек пренапряга своите резерви и изтощава себе си… За тяхното възстановяване отива колосално количество енергия. Подробности за това можете да намерите в книгите на Мантак Чиа…</p> <p><em>Източник econet.ru</em></p> <p><em>Превод от руски Илиана Смилянова</em></p> <p><em>http://www.tarotbg.com</em></p>        