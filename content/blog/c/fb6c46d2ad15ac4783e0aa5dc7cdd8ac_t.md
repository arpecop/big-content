---
title: fb6c46d2ad15ac4783e0aa5dc7cdd8ac_t
mitle:  "9 неща, които ви показват, че до вас не са подходящите хора"
description: "Какъв ще станеш до голяма степен зависи до голяма степен с какви хора си заобиколен. Животът решава кой да се появи до теб, но твой е изборът кой да остане, кого да допуснеш до себе си… Казано с други думи, трябва да се обграждате с хора, които ви правят по-добри, и да се освободите от …"
image: "https://cdnone.netlify.com/db/2017/05/mask-1083605_640.jpg"
---

          <img src="https://cdnone.netlify.com/db/2017/05/mask-1083605_640.jpg"/>Снимка - Pixabay         <p>Какъв ще станеш до голяма степен зависи до голяма степен с какви хора си заобиколен. Животът решава кой да се появи до теб, но твой е изборът кой да остане, кого да допуснеш до себе си…</p> <p>Казано с други думи, трябва да се обграждате с хора, които ви правят по-добри, и да се освободите от тези, които ви дърпат надолу. Ето как да разберете кои са хората от втората група:</p>   <p><strong>1. Имат време за вас, само когато на тях им е удобно</strong></p> <p>Не си губете времето с някой, който иска да е с вас, само когато на него му е удобно. Не е нужно да принуждавате някого да прави място за вас в живота си. Ако наистина го е грижа, сам ще го направи.</p> <p>Да бъдеш във връзка с човек, който те подценява, не е вярност, а глупост. Никога не се молете за нечие внимание. Помнете колко струвате и ако трябва, си тръгнете.</p> <p><strong>2. Използват миналото ви срещу вас</strong></p> <p>Някои хора просто не могат да приемат, че вече сте други – че сте правили грешки, научили сте уроците си и сте продължили напред, оставяйки миналото зад гърба си. Тези хора не могат да приемат, че вие израствате и вървите напред и използват вашето минало, за да ви дръпнат обратно. Не се примирявайте с такова отношение. Просто го отминете и продължете нататък.</p> <p>Да се държиш за миналото, което не можеш да промениш, е загуба на енергия и по никакъв начин не ти помага да създадеш едно по-добро настояще. Ако някой постоянно ви съди за миналото ви и го размахва обвинително срещу вас, тръгнете си от този човек. Връзката ви с него е вредна за вас.</p> <p><strong>3. Чувствате се като в капан</strong></p> <p>При здравословните взаимоотношения вратите и прозорците са широко отворени. Това е свободата, при която връзката ви с даден човек процъфтява. Знаете, че можете да си тръгнете по всяко време, но избирате да останете, защото точно това е мястото, където искате да бъдете.</p> <p>Но ако някой е затворил всички врати и прозорци в опит да ви задържи на всяка цена, без самите вие да го искате, време е да намерите сили да разбиете с шут вратата.</p>     <p><strong>4. Омаловажават мечтите и способностите ви</strong></p> <p>Ако позволявате на други хора да определят мечтите ви и да оценяват способностите ви, вие им давате властта да ви спират. Това, което можете да постигнете, не е функция на това, което другите си мислят, че можете да постигнете. Това, което можете да постигнете, зависи от това в какво решите да вложите времето и енергията си.</p> <p>Хората около вас ще правят всякакви предположения какво е възможно и какво не. Погледнете отвъд ограниченията на другите и осъществете контакт със своята визия за това какъв може да бъде ВАШИЯТ живот. Животът е пътуване с отворен край и това, което постигате, зависи от това какво очаквате да постигнете и какво правите, за да го постигнете. Затова не се притеснявайте от мнението на околните. Живейте своята истина.</p> <p><strong>5. Лъгали са ви повече от веднъж</strong></p> <p>Любовта не е просто страст и романтика между двама души. Тя е връзка между приятели, между семейство. Ако някой ви лъже, значи не уважава връзката си с вас.</p> <p>Ако позволите на хроничен лъжец да остане в живота ви и продължавате да му давате възможност да се промени, значи имате много общо с него – и двамата заблуждавате и не уважавате… именно вас!</p> Не забравяйте и следното: тези, които не ви казват истината, а това, което искате да чуете, го правят, за да им е добре на тях, не на вас. Не се залъгвaйте с противното! <p><strong>6. Техният негативизъм се прехвърля върху вас</strong></p> <p>Негативните хора обикновено се държат така с всички, не само с вас. Поведението им е проекция на тяхната собствена реалност, на техни си вътрешни драми. Дори да ви кажат нещо негативно, което, на пръв поглед, засяга конкретно вас, имайте предвид, че то всъщност няма нищо общо с вас!</p> <p>Важно е да запомните това, за да не взимате присърце казаното или направеното от негативните хора. И макар да не може да контролирате какво казват или правят, може да контролирате това дали да го правят или казват на вас. Не позволявайте техните думи и действия да се загнездят в ума и сърцето ви. Ако усетите, че негативното им влияние започва да ви въздейства, задължително си осигурете миг усамотение и дишайте дълбоко. Повтаряйте си, че нищо от това няма връзка с вас.</p> <p>Когато се отдалечите от негативните хора, ще видите как започват да ви се случват позитивни неща. Това не значи, че ги мразите, а че просто уважавате себе си.</p>     <p><strong>7. Завиждат ви за това, което имате</strong></p> <p>Всъщност, когато някой ви завижда, това не показва колко много ви се възхищава, а колко не харесва себе си. Ако можете, помогнете на този човек да повдигне духа си, но внимавайте накрая вие да не се окажете потиснати. Защото понякога на тези хора просто не може да им се помогне. Разбитите парченца в тях трябва да бъдат поправени от самите тях. Щастието, все пак, е работата, която се върши вътре в самия теб.</p> <p><strong>8. Провокират ви да съдите и мразите</strong></p> <p>Истина е това, което казват: че идеални хора няма и че никой не стои по-долу от останалите.</p> Ако съдите другите според цвета на кожата им, според формата на тялото им, според външността им, ще пропуснете какви са те НАИСТИНА. Ще се изненадате колко много ще научите от хората, ако просто приемете, че много от тях просто не се обличат и не живеят като вас. <p>Трябва да избягвате всеки, който ви провокира да съдите и мразите останалите.</p> <p><strong>9. Искат да бъдете друг човек</strong></p> <p>Прекарвайте време с хора, които ви виждат такива, каквито сте, а не каквито си мислят, че сте. А най-много време прекарвайте с тези, които наистина знаят всичко за вас и въпреки това ви обичат и уважават.</p> <p>Ако някой иска от вас да бъдете нещо, различно от себе си, дайте заден ход. По-добре да прекратите взаимоотношения като тези, отколкото да се налага да играете и да преструвате на някой друг. Повярвайте, по-лесно е да излекувате сърцето си и да срещнете нови хора, отколкото след това да събирате парченцата на своята разбита идентичност. По-лесно е да запълните празното място в живота си, където е бил някой друг, отколкото да запълните празното място в себе си, където някога сте били истинските вие…</p> <p><em>Източник: marcandangel.com</em> <em>Превод: Gnezdoto</em></p>         