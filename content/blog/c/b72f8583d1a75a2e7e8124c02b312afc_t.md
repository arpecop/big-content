---
title: b72f8583d1a75a2e7e8124c02b312afc_t
mitle:  "Само щастието привлича още щастие"
description: "Някои го осъзнават, други пък въобще не, но всеки има нужда от щастие, за да живее истински. Едни го търсят, други мислят, че то идва само, когато си реши. Но понякога времето минава, щастието все още го няма и човек започва да се пита какво да направи, за да му помогне. Разсъждавайки над това, често минаваме …"
image: "https://cdnone.netlify.com/db/2017/09/sunset-600095_640.jpg"
---

          <img src="https://cdnone.netlify.com/db/2017/09/sunset-600095_640.jpg"/>Снимка - Pixabay        <p>Някои го осъзнават, други пък въобще не, но всеки има нужда от <strong>щастие</strong>, за да живее истински. Едни го търсят, други мислят, че то идва само, когато си реши. Но понякога времето минава, щастието все още го няма и човек започва да се пита какво да направи, за да му помогне.</p> <p>Разсъждавайки над това, често минаваме през различни етапи на разбирането си за функционирането на живота. Започваме с мислите, че първо трябва да <strong>страдаме</strong>, за да заслужим щастието си. По-късно осъзнаваме, че това не е така, защото всеки един човек заслужава да бъде щастлив.</p> <p>Преминаваме нагоре и осъзнаваме, че сами трябва да се борим за щастието си, че то е в нашите ръце. След това, обаче, ни става ясно, че все още има нещо, което не сме разбрали и продължаваме да се лутаме. Изкачвайки се, се чудим как на щастливите хора им се случват още по-щастливи неща и се замисляме сериозно. Тогава ни идва една идея, много проста на пръв поглед, но и толкова дълбока – ами, ако щастието се <strong>привлича</strong> с щастие?</p>     <p>Може би, ако си позволиш да бъдеш щастлив точно сега, ще успееш неусетно да промениш събитията, които предстоят да ти се случат. Може би, ако ти писне от всичко, зарежеш безсмисленото тъпчене на едно място и решиш, че още днес ще се направиш щастлив, без да искаш ще <strong>обърнеш</strong> развитието на съдбата си.</p> <p>Може би, ако си угодиш, ако започнеш точно сега да правиш това, което толкова си искал, ако избереш любовта вместо страха, ще се срещнеш лице в лице с онова голямо щастие, което тайно знаеш, че съществува някъде там.</p> <p>Защо да чакаме и какво да чакаме? В щастието има нещо толкова велико, толкова свещено дори! То може да прави чудеса, да накара човека да надхвърли физическите си сили, да промени съдбата ти!</p>     <p>С щастие можеш да заразиш напълно непознат, да преодолееш <strong>страховете</strong> си… велико нещо е щастието!</p> <p>Дори Господ му се радва, празнува заедно с него. Той дарява истинското, чистото човешко щастие с още такова, прави реалността ни по-хубава от мечтите. Сякаш има магия във всичко това…</p> <p>Щастието привлича още щастие! Затова, ако искаме да бъдем щастливи, трябва да започнем <strong>още сега</strong> – без да му мислим толкова, без да се тревожим напразно, просто да изберем щастието тук и сега, а то ще ни донесе още безкрайно много от себе си.</p> <p><em>„Следвай щастието си и Вселената ще ти отвори врати там, където има само стени“ – Джоузеф Кембъл</em></p> <p>източник: highviewart.com</p>        