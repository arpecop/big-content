---
title: ab239e6ad1748143dc5535feff06b2dc_t
mitle:  "Момичетата на 40"
description: "Ако някога ви мине през ума, че след 40 животът свършва, веднага си го избийте от главата. Ако някой се опитва да ви пробутва клишето, че след 40 жената е незабележима, просто го подминете. И си спомнете този прекрасен текст. Момичетата на 40 – какви момичета са само! Те са раними и даже беззащитни. Те …"
image: "https://cdnone.netlify.com/db/2017/05/girl-1472191_640-e1494075853161.jpg"
---

          <img src="https://cdnone.netlify.com/db/2017/05/girl-1472191_640-e1494075853161.jpg"/>Снимка - Pixabay         <p><em>Ако някога ви мине през ума, че след 40 животът свършва, веднага си го избийте от главата. Ако някой се опитва да ви пробутва клишето, че след 40 жената е незабележима, просто го подминете. И си спомнете този прекрасен текст.</em></p>   <p>Момичетата на 40 – какви момичета са само! Те са раними и даже беззащитни. Те са наивни и доверчиви, почти като на 13. Те отдавна са забравили недодяланата романтика на 15-годишните и активния ентусиазъм на 25-годишните.</p> <p>Те преживяха много. После примижаха. После отвориха очи. И видяха нов свят, ново Аз, нов живот.</p> <p><strong>Те отново вярват в доброто, защото лошото вече им се е случило.</strong> Те са оцелели точно затова – за да повярват отново в най-доброто. Те получават най-доброто, защото са способни да го видят там, където другите не го виждат. Те имат остър поглед, чувствителен слух и нежни ръце. Затова най-доброто се е вкопчило в тях…</p>     <p><strong>Те са красиви. Не, те не са симпатични. Те са възхитително красиви.</strong> Защото те са приели, че техните крака, гърди, носове… са точно такива. И те са се научили да ги обичат толкова, че всеки може да се влюби в тях.</p> <p><strong>Те знаят тайната… Те вече са се преситили от шегите за „милиони“, „кариера“, „успех“ и „социален статус“.</strong> Те знаят много добре кое е важното и то съвсем не е това, което показват по телевизията и за което говорят на курсове и семинари. Те знаят, че важното е самият живот – неговият вкус, цвят, ритъм и аромат. Умението да се наслаждаваш и радваш на всеки ден.</p> <p><strong>Те не използват шлифовани фрази и техники за съблазняване.</strong> Те нямат готов комплект дрехи за излизане. Те са престанали да бъдат в позиция на „активно търсене“. Те са открили това, което им е било необходимо през всичките години – себе си, истинското „аз“. И сега, точно такива, истински, те са много по-интересни за всички околни. А за достойните мъже – още повече.</p> <p><strong>Те отново могат да хлипат силно и да се смеят развълнувано.</strong> Те вече са захвърлили бронежилетката на социалното приличие, изискванията, забраните и позволенията. Те ненавиждат времето, когато е трябвало да стоят изправени независимо какво се е случило, когато е трябвало да се усмихват, дори и да им се плаче и да кимат, когато им се е искало да изкрещят. Писнало им е „да се държат в ръце“. Те са отворили широко ръцете си и са пуснали на свобода една нова, чувствена и истинска жена…</p>     <p><strong>Те живеят както и дишат – ту бурно, ту тихичко, ту нежно и едва чуто, ту припряно и безразсъдно…</strong> Те дишат в ритъма на живота и живеят в ритъма на диханието. Най-после те успяват да живеят заедно с живота.</p> <p><strong>Те са ужасно любопитни.</strong> След като минаха през „Всичко ми е ясно!“, сега те гледат с отворени очи: „Ей, момичета, колко интересни неща има наоколо!“. Те танцуват, рисуват, пътешестват, покоряват планини… Те творят живота отново и нанизват на него нови мъниста. И всичко им се получава.</p> <p><strong>Те са всичко друго, но не и лелки.</strong> Те носят по-дълги поли, просто защото е красиво. Носят и къси поли. И дънки. И всякакви бижута. Само че са захвърлили скъпите маркови бижута някъде в гардероба, защото вече не им е важно да доказват, че „имат диаманти“. Важно им е това, което им харесва. И което е красиво, женствено и топло.</p> <p><strong>Те вече не броят калории.</strong> Защото любовта, интересите, движението, вдъхновението и безразсъдството, с които е пълен новият им живот, са много по-добри от фитнес-залите и кабинетите на пластичните хирурзи. И точно затова са толкова красиви.</p> <p><strong>Те са захвърлили надалече и задълго всички мотивационни лекции и правила за тайм мениджмънт.</strong> Те знаят цената на всяка минута. Те просто успяват и никога не закъсняват, защото за никъде не бързат.</p> <p><strong>Те просто живеят.</strong> И много добре знаят, че най-интересното тепърва предстои.</p> <p><em>Автор: Оксана Добрянская</em></p> <p>gnezdoto.net</p>         