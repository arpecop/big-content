---
title: 586836abee3f03f90f56ecd5680254b3_t
mitle:  "Защо годините са приятел на жените"
description: "Едва ли има човек в света, който би искал да остарява. Някои хора се чувстват най-добре в периода между 20 и 30, докато други предпочитат да си останат вечно между 30 и 40 години. Докато за мъжете остаряването не е толкова голям проблем, то жените приемат отминаването на годините доста по-сериозно. До голяма степен това …"
image: "https://cdnone.netlify.com/db/2017/10/adult-1850089_640-e1507969754474.jpg"
---

          <img src="https://cdnone.netlify.com/db/2017/10/adult-1850089_640-e1507969754474.jpg"/>Снимка - Pixabay        <p>Едва ли има човек в света, който би искал да остарява. Някои хора се чувстват най-добре в периода между 20 и 30, докато други предпочитат да си останат вечно между 30 и 40 години. Докато за мъжете остаряването не е толкова голям проблем, то жените приемат отминаването на годините доста по-сериозно. До голяма степен това се дължи на физическите промени, които настъпват в женското тяло.</p> <p>Това, което трябва да знаят дамите обаче е, че годините всъщност са техни приятели и порастването/остаряването може да бъде нещо прекрасно. Просто жените трябва да спрат да асоциират този естествен процес със загуба на привлекателност и пропуснати възможности. Ето защо дамите не трябва да се страхуват от отброяването на календара:</p>     <p><strong>1. По-добри и интелигентни взаимоотношения.</strong></p> <p>С течение на времето жените започват да разбират по-добре какво желаят, какво са готови да дадат, какво искат от човека отсреща. Годините са приятел на дамите, защото те ги правят способни да поддържат по-добри и интелигентни взаимоотношения. Неслучайно има провалени бракове, в които жената се е омъжила прекалено рано. Процентът на провален втори брак обаче е много по-малък, тъй като тя вече има необходимия опит.</p> <p><strong>2. Познават телата си и правилния начин, по който да се обличат.</strong></p> <p>С годините жената започва да познава по-добре своето тяло и да изгражда свой уникален стил. Много по-рядко тя би си купила дреха, чийто модел не ѝ стои добре или пък би съчетала два несъвместими цвята. С времето пазаруването става по-лесно и по-бързо.</p> <p><strong>3. По-малко и по-добри приятели.</strong></p> <p>С напредване на възрастта жените (а и мъжете) престават да общуват с хората, които само се водят, че са техни приятели. Така остават по-малко, но по-добри и истински близки хора. Интелигентните жени осъзнават, че времето им е ценно и не могат да бъдат прекалено щедри с него – тоест да се срещат с „приятели“, от които нямат емоционална полза и на които не могат да разчитат в труден момент.</p>     <p><strong>4. Знаят наистина как да си почиват.</strong></p> <p>С всяка изминала година човек опознава себе си все повече и повече. Затова порасналите жени са наясно как най-добре могат да си отпочинат. От почивка вкъщи с чаша чай и любима книга, до посещение на спа с приятелка.</p> <p><strong>5. Безпокойствието намалява.</strong></p> <p><strong> </strong>Колкото повече човек пораства и помъдрява, толкова повече разбира, че няма смисъл да се тормози и безпокои за маловажните и ежедневни неща. Истински важните неща се броят на пръсти. С годините жените се учат, че дори да се безпокоят, това няма да спре лошите неща да се случват и че с черногледство няма да решат нито един свой проблем.</p> <p>източник: tialoto.bg</p>        