---
title: 7cfea960b9b568c3ddacd392470511d3_t
mitle:  "Как Бог създаде жената с един недостатък"
description: "Една притча, която всяка жена трябва да прочете… и запомни! Когато Бог създавал жената, дошъл при него един ангел и го попитал: – Защо се стараеш толкова много? – Има много неща, които трябва да изпълня, за да я направя добре. Жената трябва да има много движещи се части, но в същото време да се …"
image: "https://cdnone.netlify.com/db/2017/07/angel-749625_640.jpg"
---

          <img src="https://cdnone.netlify.com/db/2017/07/angel-749625_640.jpg"/>Снимка - Pixabay         <p><em>Една притча, която всяка жена трябва да прочете… и запомни!</em></p>   <p>Когато Бог създавал жената, дошъл при него един ангел и го попитал: – Защо се стараеш толкова много? – Има много неща, които трябва да изпълня, за да я направя добре. Жената трябва да има много движещи се части, но в същото време да се движи грациозно, да има само две ръце, но да може да прегърне няколко деца едновременно и да умее да ги прегръща така, че да отнема от тях всяка болка – и на удареното коляно, и на наранената душа. Трябва да може и да се излекува, когато самата тя е болна, и да работи по 18 часа в денонощието.</p>  <p>Ангелът бил изключително впечатлен.</p>  <p>– Но това е невъзможно. Как ще направиш всичко това за един ден? Отложи го за по-късно. – Не, не мога. – отвърнал Бог. – Трябва да я завърша още днес. Жената ще бъде моетo любимо творение!</p> <p>Ангелът се заинтригувал още повече и се приближил, за да види отблизо това създание. Той я докоснал и възкликнал: – Господи, та тя е толкова крехка и нежна!</p> <p>– Да, така е, но аз я направих много силна. Никой не може да си представи какво може да издържи и да преодолее жената. Тя може да изглежда крехка и ранима, но в нея има огромна мощ.</p>     <p>– А ще може ли да мисли? – попитал Ангелът. – О, разбира се. Не само ще може да мисли, но и да убеждава!</p> <p>Ангелът отново се доближил и докоснал лицето на жената. – Но тук има някакъв дефект… Защо бузата й е влажна?</p> <p>– Не, това не е дефект. Това са сълзи. – поправил го Бог. – Те ще изразяват нейната мъка, любов, нейната самота, страданията и гордостта й.</p> <p>Ангелът бил още по-очарован и изумен. – Господи, това наистина е гениално творение! Ти за всичко си помислил. Жената наистина е изумителна! И толкова прекрасна…</p> <p>– О, да. В нея има сила, на която ще се възхищават всички хора на земята. Тя ще може да се смее, когато й се плаче. Ще се усмихва, когато й е тежко. И ще бъде способна да помага на другите, когато тя самата се нуждае от помощ… А само един неин поглед ще прави това, което не е по силите на никой друг…</p> <p>Ангелът занемял от възхищение и почуда. А Господ тъжно въздъхнал: – Но има нещо, с което не мога да се справя. Нещо, което зависи от нея и ако тя не успее да поправи, може да провали целия й живот. Това е, че тя не знае собствената си цена.</p>         