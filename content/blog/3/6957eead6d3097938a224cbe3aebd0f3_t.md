---
title: 6957eead6d3097938a224cbe3aebd0f3_t
mitle:  "Фазите на любовта за различните зодии"
description: "Ето фазите на любовта за различните зодии: Овен Заколи ми, мъжо, черна кокошка Началото: Аз – влюбен? Просто страшно уважавам този човек… Време за действие: Ще настъпи само ако е 100% сигурен, че изпитват същото. В разгара: Поставя любимия на пиедестал, където може да положи жертвени плодове и цветя, да заколи черна кокошка и да …"
image: "https://cdnone.netlify.com/db/2018/01/heart-2813014_640-e1514839233108.jpg"
---

          <img src="https://cdnone.netlify.com/db/2018/01/heart-2813014_640-e1514839233108.jpg"/>Снимка - Pixabay        <p>Ето фазите на любовта за различните зодии:</p> <p><strong>Овен</strong></p> <p><em>Заколи ми, мъжо, черна кокошка</em></p> <p>Началото: Аз – влюбен? Просто страшно уважавам този човек…</p> <p>Време за действие: Ще настъпи само ако е 100% сигурен, че изпитват същото.</p> <p>В разгара: Поставя любимия на пиедестал, където може да положи жертвени плодове и цветя, да заколи черна кокошка и да играе ритуални танци в негова чест. От идола се очаква само да обича, цени, вижда и чува само и единствено своя жрец.</p> <p>При изневяра ще изхвърли нещата на подлеца през прозореца, ще му хакне „Фейсбук“ профила и ще опише в подробности гнусните му дела. Нека всички да знаят!</p> <p><strong>Телец</strong></p> <p><em>Чака ви тъмно малко отмъщенийце</em></p> <p>Началото: Другият е прекрасен, умен, най-красивият!</p> <p>Време за действие: Телецът трудно се решава да промени статуквото, но щом се хвърли с главата напред в новата връзка, смятайте, че е до гроб.</p> <p>В разгара: Предсказуемостта за някои е неизцерим недостатък. Не и за Телеца. Той е верен, постоянен партньор, но и твърде обсебващ.</p> <p>При изневяра: Ще ви остави в неведение, че знае, за да ви гледа сеира. Ще измисли тъмно малко отмъщенийце, от което да се гърчите пред очите му, но да не знаете откъде ви е дошло.</p>     <p><strong>Близнаци</strong></p> <p><em>Флиртът им е любима фаза</em></p> <p>Началото за Близнаците е най-вълнуващо. Флиртът, ухажването – тази е любимата им фаза.</p> <p>Време за действие: Още преди да настъпи, те вече са си плюли на петите.</p> <p>В разгара: Макар и да са постоянни единствено в непостоянството си, Близнаците могат да бъдат удивително верни партньори, стига някой достатъчно интелигентен и непредсказуем да успее да им влезе под кожата.</p> <p>При изневяра се превръща в дяволчето Фют. Детински номера, като да ви зарази компютъра с вирус или да скрие развалени яйца из къщата, са най-малкото, което ще ви сполети.</p> <p><strong>Рак</strong></p> <p><em>Става чувствителна Лепка</em></p> <p>Началото: Докато останалите виждат един чаровен господин, госпожица Рак си казва: „О, какъв хубав мъж за женене!“</p> <p>Време за действие: Дълго оглеждат, докато се убедят, че това е подходящият човек.</p> <p>В разгара: Идва голямото гушкане и целуване. Що се отнася до любовта, зодиакалният му знак би трябвало да е Лепка. При това чувствителна Лепка.</p> <p>При изневяра: От какво ще ви стане най-неудобно? Не, все още идея си нямате! Ще се обади на майка ви, за да й каже, че сте постъпили ужасно, просто ужасно! Хлип</p>     <p><strong>Лъв</strong></p> <p><em>Без фойерверки няма романтика</em></p> <p>Началото: След като установи, че сте личен ерген/мома, финансово благосъстоятелен и с престижно положение, ще си набележи задачата.</p> <p>Време за действие: Лъвът няма да се помайва, ще пусне в ход фаталния си чар моментално.</p> <p>В разгара: Това е фаза на силна сеизмична активност – вулкани, земетресения, цунами от чувства, съчетани с небесни явления, като комети, сини, зелени и най-вече розово-червени луни. Без фойерверки няма романтика!</p> <p>При изневяра: Публично унижение и пълно изпразване на кредитната ви карта, като за начало.</p> <p><strong>Дева</strong></p> <p><em>Малко бавно загряват</em></p> <p>Началото: Малко бавно загряват, че някой си пада по тях.</p> <p>Време за действие: Според Девите то настъпва, след като човекът е бил одобрен от цялата рода, най-близките приятели и двама-трима колеги, на които имат доверие.</p> <p>В разгара: Оказват се придирчиви, подробни и мърморливи, но в същото време доста романтични и верни спътници в живота.</p> <p>При изневяра: Първо ще си поиграят на детективи, за да разберат къде са сбъркали, че сте им изменили. Щом се уверят, че вината е ваша, ще ви сложат захар в карбуратора и картоф в ауспуха.</p>     <p><strong>Везни</strong></p> <p><em>Поставете им ултиматум</em></p> <p>Началото: Те са създадени, за да живеят по двойки. Понякога с години търсят правилния партньор.</p> <p>Време за действие: Когато го открият, са толкова колебливи, че всъщност са единственият знак в зодиака, на който му е нужен ултиматум: „Или ще се омъжиш за мен, или…“</p> <p>В разгара: Задомената Везна е дружелюбна и съвсем леко заядлива с партньора.</p> <p>При изневяра: Отмъщението ще е съчетание от тежък удар за вас и финансова изгода за тях – примерно, като да ви продадат личните данни в някой подозрителен сайт за злоупотреби.</p> <p><strong>Скорпион</strong></p> <p><em>Трябва да сте луд, за да му измените</em></p> <p>Началото: Тъмният, неустоимо обаятелен и романтично мрачен Скорпион привлича като магнит противоположния пол.</p> <p>Време за действие: В един миг са леденостудени, в друг – проявяват страстен интерес. Могат да влудят всеки ухажор с непостоянството си. Трудно се доверяват, особено в любовта.</p> <p>В разгара: Те са непоносимо ревниви и обсебващи, но и обезоръжаващо всеотдайни.</p> <p>При изневяра: Тук вече сериозно сгафихте. Никой, който е с всичкия си, не изменя на Скорпион. По-добре се сбогувайте с приятелите и си поръчайте некролози.</p>     <p><strong>Стрелец</strong></p> <p><em>Грабва си шапката, без да му мисли</em></p> <p>Началото: Не е Стрелец туй, що не прехвърча. Може в рамките на седмица да сменят няколко партньори. Но могат да изчакат самотни година-две, докато срещнат подходящия човек.</p> <p>Време за действие: Лесно предприема първата стъпка. Освен ако не е силно влюбен – тогава може и никога да не се задейства.</p> <p>В разгара: Той е лоялен, почтен и верен партньор, но не би могъл да се задържи край човек, който обича спокойствието и уседналия живот.</p> <p>При изневяра: Ще си вземе шапката и ще си тръгне. Даже няма и да се замисли.</p> <p><strong>Козирог</strong></p> <p><em>Кръшка, но от любов</em></p> <p>Началото: Козирогът би се влюбил в човек от неподходящо семейство и с неподходящо образование. Но за постоянен спътник търси човек, с когото би могъл да се гордее.</p> <p>Време за действие: Щом е набелязал целта, атакува.</p> <p>В разгара: Козирогът е лоялен партньор – поне според собствените му виждания. Това, че кръшка от време на време, не влиза в сметките.</p> <p>При изневяра: След Скорпиона това е най-отмъстителният знак. Ще се престори, че нищо не е станало, а след това ще съобщи на приятелите ви, че сте загинали при автомобилна катастрофа.</p>     <p><strong>Водолей</strong></p> <p><em>Сбогува се с 90 SMS-а и блокиран номер</em></p> <p>Началото: Идеалисти, които вярват в истинската обич, но обектът й трябва да е едновременно любим, приятел и сродна душа.</p> <p>Време за действие: В крайна сметка решават, че няма как да намерят човек, който отговаря на на този висок критерий, и се задоволяват с каквото дойде.</p> <p>В разгара: Ако човекът се окаже недостатъчно интелигентен, разбиращ и оригинален, съвсем скоро ще бъде освободен от ангажимента си към Водолея.</p> <p>При изневяра: След 90-ия есемес, в който описва какъв точно мръсник и глупак сте, ще блокира номера ви.</p> <p><strong>Риби</strong></p> <p><em>Изплъзват се, преди да ги хванеш</em></p> <p>Началото: На Рибите е трудно да устоиш. Въпросът е, че е също така трудно да ги задържиш.</p> <p>Време за действие: Щом види чаровен неудачник, Рибата се спуска към него с трепкащи перки. Тези същества, които търсят нежност и сигурност, тичат към лошите момчета и момичета.</p> <p>В разгара: Рибите не обичат да се обричат и все си търсят повод за раздяла. Партньорът може да стане разноглед от укорите им – не ги уважава, държи се зле с тях…</p> <p>При изневяра: Само това и чака, за да излее цяла кофа сълзи. Но първо ще ви наводни къщата.</p> <p><em>Източник: „Труд„</em></p>        