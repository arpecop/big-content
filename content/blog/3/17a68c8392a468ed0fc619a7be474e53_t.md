---
title: 17a68c8392a468ed0fc619a7be474e53_t
mitle:  "Как да хванеш лъжеца в крачка: 10 техники, разкрити от бивши агенти на ФБР"
description: "Случвало ли ти се е да имаш чувството, че те лъжат, но да не можеш да кажеш със сигурност? В такива ситуации съветите как да хванеш лъжеца могат да се окажат полезни. Трябва да се стремим да се доверяваме и да се отнасяме към хората с уважение. Трябва да респектираме правото им за лично пространство …"
image: "https://cdnone.netlify.com/db/2017/10/people-2591942_640-e1507630585992.jpg"
---

          <img src="https://cdnone.netlify.com/db/2017/10/people-2591942_640-e1507630585992.jpg"/>Снимка - Pixabay        <p>Случвало ли ти се е да имаш чувството, че те лъжат, но да не можеш да кажеш със сигурност? В такива ситуации съветите как да хванеш лъжеца могат да се окажат полезни.</p> <p>Трябва да се стремим да се доверяваме и да се отнасяме към хората с уважение. Трябва да респектираме правото им за лично пространство и правото да не ни казват абсолютно всичко. Ако обаче подозираш, че те лъжат, имаш правото да знаеш. Ако някой целенасочено те „баламосва“, губи правото си на доверие.</p> Как да хванеш лъжеца в крачка? Експертите твърдят, че ако знаеш кои сигнали да търсиш, винаги ще успяваш да заловиш лъжеца. <p> </p> <p><strong>1. Започни с изграждане на доверие</strong></p> <p>Според бившия агент на ФБР ЛаРей Ки, ако се опитваш да хванеш лъжец в крачка е важно да изградиш доверие в комуникацията с човека, когото подозираш. Идеята е да му помогнеш да се отвори пред теб. Ако се отнасяш подозрително или обвинително към него, просто ще го в вкараш в защитен режим.</p>     <strong>2. Слушай ги колко говорят</strong> <p>Когато хората лъжат, имат склонността да говорят повече от тези, които казват истината, сякаш се опитват да покрият лъжата – обясняват прекалено много, може би в опит да прикрият истината зад повече думи. Трябва да внимаваш дали говорят по-силно и/или по-бързо като и двете проявления са индикатор за стрес. Ако доловиш „пречупване“ в естествения тон на гласа, това е точката, в която е изречена лъжата. Други сигнали, за които трябва да внимаваш, са кашляне или постоянно пречистване на гърлото.</p> <p>Важно е да се отбележи все пак, че лъженето не е единствената причина някой да показва знаци на стрес в разговора. Ако обвиняваш някого несправедливо или ако разговорът се върти около тема, която естествено може да накара някого да се чувства неудобно, трябва да знаеш, че тези фактори са достатъчни да стресират събеседника ти.</p> <p><strong>3. Имай контролни отговори за сравнение</strong></p> <p>Ако искаш да хванеш лъжец в крачка, задавай въпроси, на които знаеш че получиш честен отговор и ги използвай за контрол, за да можеш да сравниш по-късни отговори на ключови въпроси. Ако човекът е спокоен например, а след това стане тревожен и гневен, може да имаш повод за подозрение. Това работи и в обратната посока впрочем – ако някой е прекалено спокоен в отговорите на ключови въпроси, това може да е индикация, че прикрива истинските си чувства.</p>     <p><strong>4. Пусни неочакван въпрос</strong></p> <p>Когато се опитваш да засечеш лъжец, имай предвид че може да е предварително подготвен да отговаря на очаквани въпроси. Ако го хванеш със свален гард обаче, задавайки неочакван въпрос, фасадата може бързо да се пропука.</p> <p><strong>5. Търси знаци за неискреност по лицето</strong></p> <p>Почти невъзможно е да се фалшифицира естествената усмивка. Хората обикновено объркват времетраенето – усмихват се по-дълго, отколкото биха, ако усмивката е естествена. Освен това се усмихват с устите си, но не и с очите си. Вероятно ще успееш да различиш истинската емоция комбинирана с усмивката, ако гледаш внимателно и отблизо.</p> <p><strong>6. Внимавай за пропуски и промени в използвания изказ</strong></p> <p>Ако човек, който по принцип има добра памет, внезапно има пропуск в паметта, това може да е предупредителен знак, който да ти помогне да хванеш лъжеца. Също така, ако отговорите му са много кратки и отказва да влезе в детайл, пак е индикатор, за който да внимаваш. Човек може да промени начина, по който говори, когато лъже. Може например да започне да говори по-формално, да използва например пълното име на ключова фигура, когато краткото име е напълно в нормата (напр. да каже „Александра“, вместо просто „Алекс“). Може също така да проявява склонност към прекален ентусиазъм в отговорите – използване на суперлативи като „прекрасно, невероятно, брилянтно и т.н.“</p>     <p><strong>7. Искай да ти припомня специфични детайли от историята в обърнат ред</strong></p> <p>Когато хората са честни, те добавят към историята допълнителни детайли и факти, защото си спомнят как се е случила. Когато лъжат, вероятно просто ще повтарят твърдения, които вече са направили, така че да не се объркат и да не допуснат грешка.</p> <p><strong>8. Внимавай за микроизраженията</strong></p> <p>Микроизражение е емоцията, която се промъква несъзнателно на лицето, за части от секундата и която издава човека, който лъже, ако бъде видяна. Например ако човек се прави на щастлив, частица гняв може да се прокрадне на лицето му/й за момент, издавайки истинските чувства. Имай предвид обаче, че дори да знаеш за тези знаци, 99% от хората не могат да ги видят без специален тренинг.</p> <p><strong>9. Гледай за жестове, които противоречат на твърденията</strong></p> <p>Хората правят неосъзнати жестове, когато лъжат, които разкриват истината. Например, когато някой заяви: х открадна парите и това е лъжа, често се случва да жестикулира по начин, който противоречи на твърдението. Може например да кима с глава в жест, който казва не, сякаш дори тялото протестира на лъжата.</p> <p><strong>10. Гледай очите</strong></p> <p>Когато се опитваш да хванеш лъжеца, е ключово да внимаваш какво става с очите му. Не само че често се случва истинските емоции да проблясват в очите, хората може дори да избягват погледа ти, когато те лъжат. Нормално е човек да гледа встрани или нагоре, когато му зададеш труден въпрос, върху който трябва да помисли. Но ако въпросът е прост и някой отвърне поглед в друга посока, това може да е индикатор за липса на честност.</p> <p><strong>Лъжата е смъртен грях.</strong> Няма такова нещо като „това, за което не знае, не го/я наранява.“ Когато изкривиш нечие чувство за реалност, подронваш фундамента, на базата на който той/тя взима решения в живота си.</p> <p>източник: megavselena.bg</p>        