---
title: bd39ec67b2264d092b300f3930e1d033_t
mitle:  "Седмичен хороскоп за 9-15 октомври"
description: "Овен – Новата седмица започва с някои препятствия, но те ще бъдат напълно преодолими. Желанието ви за работа няма да е особено силно. Иска ви се да имате още почивни дни, а истината е, че ви измъчва съвестта, поради несвършена работа. Това може да доведе до проблеми в отношенията с колегите, тъй като работния ритъм …"
image: "https://cdnone.netlify.com/db/2017/10/early-morning-299735_640-e1507485853120.jpg"
---

          <img src="https://cdnone.netlify.com/db/2017/10/early-morning-299735_640-e1507485853120.jpg"/>Снимка - Pixabay        <p>Овен – Новата седмица започва с някои препятствия, но те ще бъдат напълно преодолими. Желанието ви за работа няма да е особено силно. Иска ви се да имате още почивни дни, а истината е, че ви измъчва съвестта, поради несвършена работа. Това може да доведе до проблеми в отношенията с колегите, тъй като работния ритъм напредва и задачите се трупат. Напрежението ще ескалира и у дома, но не забравяйте, че близките ви нямат вина за вашите проблеми. В сряда бъдете особено внимателни в отношението си към тях, тъй като тогава може да възникне неприятен конфликт, поради вашето непостоянство и желание за повече свобода. Следващите дни ще бъдат спокойни и ще имате възможността да изгладите грешките.</p> <p>Телец – Студеното време няма да успее да провали плановете и устрема, които имате за предстоящите седем дни. Още в първия ден на периода ще имате блестяща идея, която ще остави далече зад вас конкуренцията. Най-важното е да не обръщайте внимание на скептичното мнение на онези, с които я споделите. Фантазията ви ще е развихрена до крайна степен. В личния живот това може да ви попречи затова в тази област се придържайте към здравия разум, не давайте повод за конфликти. Периодът предполага рисково сексуално поведение, което може да бъде опасно за вас. В неделя сдържайте емоциите си, тъй като точно тогава може да „изригнете“ неблагоразумно.</p> <p>Близнаци – През тази седмица ще имате възможността да наваксате с пропуснатото от миналите дни. Няма за кога да отлагате. Във вторник не се страхувайте от промени, дори когато са свързани с приключването на нещо. Това означава само нови възможности. Истината е, че ще имате и много нови ангажименти през новата седмица. Те обаче ще ви подействат положително, като ви заредят с повече енергия и вдъхновение. Хладнокръвието ви няма да позволи да се спрете дори и за миг. Ако искате да прекарате един романтичен ден с половинката изберете за тази цел неделя.</p>     <p>Рак – Очаква ви една много наситена с общуване седмица. Във вторник и сряда ще научите неочаквана информация, която е свързана с ваше пътуване, образованието ви или ваши партньори зад граница. Ако сте спазвали правилата всичко ще мине без загуби за вас. В това отношение съдбата ще ви помогне с повече късмет. Четвъртък не е подходящ ден за изясняване на отношенията с любимия човек. Петък ще е истинска поредица от събития. Енергията ви ще е за двама, тъй като ще искате да съчетаете рутинната си работа с реализирането на внезапно хрумнала ви идея. Изненадващо настъпило събитие може да попречи на плановете ви, но това не бива да ви натъжава, реванш със сигурност ще има.</p> <p>Лъв – Не пропускайте да се възползвате от първите два дни от седмицата за постигането на лични цели, свързани с подобряването на финансовото ви състояние. Още в сряда ще е добре да се пренастроите за промяна, която ще бъде свързана с някои допълнителни усилия от ваша страна, но със сигурност ще е за добро. Опитайте се да внесете нов подход в работата ви, а и в личните отношения без това да ви прави по-хладен към партньора ви. Неделя е ден, в който има вероятност от възникването на неприятен спор между роднини, ще трябва да заемете позицията на арбитър.</p> <p>Дева – През тази седмица най-хубавото, което може да направите е да насочите усилията си към такива дейности като изхвърлянето на ненужното в живота ви. Действайте на всички нива, като започнете от старите вещи у дома до отношения, които не се основават на взаимност и доверие. Не се страхувайте да бъдете категорични. Вратите, които ще се отворят пред вас ще ви предоставят много възможности и запознанства с хора, благодарение, на които много бързо и безболезнено ще забравите миналото. Пазете здравето си. Ниските температури може да отслабят защитните сили на организма ви.</p>     <p>Везни – През тази седмица не се противете на напомнянията, че имате работа за довършване, а и някои неща, които могат да бъдат направени по-добре. Сега имате възможността и времето да приключите с тях. Хубаво е да си дадете сметка, че това, което ви предстои е ваша отговорност. Не се сърдете и работете усърдно. По-тежко ще ви е в началото на седмицата, но ако се съсредоточите с всеки изминал ден ще имате все повече време за почивка. Проявете повече доверие към такива практики като йога и медитация, за да си помогнете да се разтоварите.</p> <p>Скорпион – Седмицата ще ви предостави богат избор от събития и емоции и от вас зависи на кои точно ще изберете, за да очертаете основната тенденция. Все пак за вас ще бъде по-добре да не подхождате прекалено емоционално. Не забравяйте за полезните действия, тъй като постъпките ви може да потънат в прекалено силните ви чувства. Във вторник ще се почувствате по-стабилни. Обърнете внимание на това, което е изостанало и трябва да бъде довършено, независимо от факта, че вече не е належащо. Не знаете в кой момент може да ви потрябва. Почивните дни обаче ще са наситени с любов и приятни емоции, в които спокойно може да вложите всичките си чувства и енергия.</p> <p>Стрелец – Новата седмица ще е благосклонна към вас. Това е добро време за постигането на личните ви цели, но някои от тях може да са в разрез с интересите ви във връзката. Затова е добре да се опитате да обясните на партньора ви колко е важен този момент за вас и да помолите за разбиране. В работата ви предстоят нововъведения, чийто инициатор сте вие и не може да оставите процеса да се развива без вас, така че запретнете ръкави. Променливото време може да отслаби имунитета ви, а натовареността да допринесе за вашата уязвимост. Приемайте повече плодове, богати на вит. С, за да се чувствате добре и да може да довършите делата си.</p>     <p>Козирог – През тази седмица бъдете по-рационални от всякога. Главата ви гъмжи от идеи и хрумвания и ви се иска да се втурнете в изпълнението им незабавно. Това обаче няма да е най-добрият вариант за вас. Ще изникват внезапни задачи и тяхното предназначение ще е „спасяването“ ви в изпълнението на нещо по-смислено и ползотворно за вас. В сряда емоциите ви може да се превърнат във ваш враг, затова гледайте да бъдете разумни и хладнокръвни най-вече към себе си. От там нататък дните ще протичат гладко. През почивните дни ви очаква приятна изненада от страна на любимия ви човек, на която вие ще отвърнете с взаимност. Малко са късметлиите като вас.</p> <p>Водолей – Новата седмица ще ви поднесе много приятни изненади. Ще имате дарбата да управлявате околните и да насочвате събитията по ваш вкус. Тази ви способност няма да е без необходимата цена, която трябва да заплатите, като – време и дори отстъпки. Някой може да се опита да ви даде прекалено натрапчив съвет, относно връзката ви. Не е нужно да ви се казва, че не бива да допускате никой да се меси в отношенията ви. Вашият здрав разум и отговорност ще помогнат за решаването на важен въпрос, най-вероятно свързан с преместване. Не се подлъгвайте по прекалено примамливи оферти. Проучете ситуацията от всички страни.</p> <p>Риби – Седмицата ще ви донесе удовлетворение в отношенията с хората. На хоризонта се задава нова любов, към която пристъпвате предпазливо и така трябва да бъде. Все пак ако няма сериозен проблем не бъдете прекалено параноични, защото рискувате да развалите една доста хубава връзка. Освен това дните са подходящи и за учене и друга сериозна дейност, която предполага концентрация. Някои от вас може да усетят нужда от усамотение. Дайте си го. Ще ви вълнуват въпроси, свързани със самоутвърждаването ви. Точно сега може да намерите своята цел. Самотата в добрия смисъл на това състояние може да ви покаже нови възможности и умения, които не сте подозирали, че притежавате.</p> <p>източник: actualno.com</p>        