---
title: f746fcd359f0d30021a7f70d6171e383_t
mitle:  "Коя е твоята истинска зодия според най-точния хороскоп в света?"
description: "Структурен, комбиниран, виртуален, наречете го, както решите, но хороскопът, с който ще ви запознаем, е може би най-точният в света! Той представлява комбинация между вашата зодия, определена от деня и месеца на раждане, и от китайската ви зодия, определена от годината ви на раждане. В него зодиите са само 7. Той не отрича индивидуалността на …"
image: "https://cdnone.netlify.com/db/2017/04/andromeda-galaxy-755442_640.jpg"
---

          <img src="https://cdnone.netlify.com/db/2017/04/andromeda-galaxy-755442_640.jpg"/>Снимка - Pixabay         <p>Структурен, комбиниран, виртуален, наречете го, както решите, но хороскопът, с който ще ви запознаем, е може би най-точният в света! Той представлява комбинация между вашата зодия, определена от деня и месеца на раждане, и от китайската ви зодия, определена от годината ви на раждане. В него зодиите са само 7. Той не отрича индивидуалността на всеки човек, но определя темперамента, характера в дълбочина, както и пътя, по който конкретната личност трябва да върви. Същност, мисия и енергия в едно!</p>   <p>За да разберете коя е вашата най-истинска зодия, вижте цифрата в квадратчето, където се пресичат двете ви зодии и на коя зодия от структурния хороскоп отговаря. А ако не знаете китайската си зодия, можете да я откриете в снимката в края на статията.</p> <p><img src="http://www.gnezdoto.net/images/photos/zodii_kombinacia/0015.jpg"/></p> <p>1 – КРАЛ 2 – ВОЖД 3 – РИЦАР 4 – АРИСТОКТРАТ 5 – ПРОФЕСОР 6 – ШУТ 7 – ВЕКТОР</p>     <p><strong>КРАЛ</strong></p> <p>Тези хора живеят под мотото „Всичко или нищо!“. И най-доброто, което могат да направят за себе си, е да се показват при всяка възможност с цялото си великолепие. Да изискват уважение, дори да бъдат понякога надменни. Кралят не бива да страда от комплекс за малоценност. Иначе по характер са щедри, помагат на всеки, изпаднал в беда (като естествено той трябва да ги боготвори след това), не страдат от липса на внимание от страна на противоположния пол. Да не кажем, че даже имат такова в изобилие. Умеят да комуникират, но умеят и да манипулират. Не подлежат на контрол! Това добре го запомнете, ако сте техен интимен партньор. Когато са в настроение, имате чувството, че помещението е изпълнено с радост. Но когато не са на кеф, усещането е все едно всеки момент ще ви връхлети ураган. Проблемите не ги шашкат. Когато има проблеми, значи трябва да се мисли как да се решат. А не да се изпада в паника и депресия. Тези хора не бива да работят нещо посредствено. Те трябва да са на върха и само да раздават направления.</p> <p><strong>ВОЖД</strong></p> <p>Хора, изпълнени с много енергия. Не могат да стоят на едно място, а и не искат. Много бързо се палят, много бързо им минава. Умеят да убеждават, да заразяват с вдъхновение, но и могат само с думи да ви накарат да се чувствате нищожество, ако сте направили гаф. Трудно приемат чуждо мнение. Не от гордост, обаче. Просто тяхната мисъл е много аналитична. Те умеят да предвиждат нещата и бъркат само, когато емоцията ги подведе. Затова не обичат да им се дава акъл – те знаят по-добре от вас кое как трябва да се направи. Никога няма да им върви в живота, ако си стоят като мишки в ъгъла. Те трябва да действат, да инициират и да водят останалите след себе си. В интимния живот имат нужда от партньор, който преди всичко ги разбира и не ги обсебва. Ще е добре и да не им дава поводи за ревност, защото, както казахме, не са от най-спокойните.</p> <p><strong>РИЦАР</strong></p> <p>Това са хората на честта. Тяхното мото е, че трябва да направят, каквото е нужно, пък оттам нататък кой каквото ще да си мисли. Те не чакат аплодисменти за своите подвизи, но в никакъв случай няма да търпят неуважение или пренебрежение. Всъщност те не искат много – просто нормален разговор, нормални отношения и добронамереност. Не са конфликтни, дори им е адски неприятно някой да повишава тон. Ако човек със зодия Рицар се подхлъзне към нечестни сделки или се остави алчността да го обсеби, нещастията ще идват едно след друго за него. И нищо чудно редовно да боледува. Но ако приеме своята роля на благороден, чист човек, то животът му ще е изпълнен с хубави моменти. Относно любовта, има нужда от партньор, който не е агресивен и прекалено доминиращ.</p>     <p><strong>АРИСТОКРАТ</strong></p> <p>Вашата основна цел е да носите красота на света. Да бъдете изящни, безупречни и да раздавате любов. Като темперамент вие сте пасивни, обичате да си почивате, обичате и да си угаждате. Като типични аристократи, вие трябва редовно да посещавате обществени събития, както и да работите в група, където най-бързо ще блеснете. Вашият интелект е много интересен. Той съчетава мъдростта на миналото с перспективността на бъдещето. Тоест, вие умеете да реализирате възможно най-добре новаторските идеи. Много от вас ще станат известни и ще се къпят в слава и почести. В любовта имате нужда от обожание. Не държите да налагате мнението си. Държите партньорът ви вече да знае какво е то и предварително да се е съобразил с него. Затова ще дадем много ценен съвет на половинката ви – нека ви наблюдава и опознава добре. До най-дребния детайл.</p> <p><strong>ПРОФЕСОР</strong></p> <p>Този знак въплъщава здрав разум, практичност, стабилност и отговорност. Вие сте умни хора с висок природен интелект. Отвращавате се от пошлостта и безхаберието. Много хора ви завиждат, но по-добре свиквайте с това. Често ще бъдете обвинявани във високомерие и студенина. Но това са маловажни неща, защото вие имате по-висши цели. Вие трябва да образовате останалите. Което не означава непременно да станете учители. Бъдете такива, каквито сте – хладнокръвни, уравновесени и начетени. Просто не дръжте знанията за себе си. Споделяйте опит и разсъждения, защото останалите имат нужда от тях. А и вие по този начин ще се чувствате по-пълноценни. В интимен план до вас трябва да стои не по-малко начетен партньор, на когото му е приятно да води дълги разговори за живота. Ако се задоволите с някой по-посредствен, в един момент много ще ви дразни ограничеността му, а той пък ще започне да ви смята за високомерен дървен философ.</p> <p><strong>ШУТ</strong></p> <p>Ако сте си направили асоциация с палячото, на когото хората трябва да се присмиват, сте в грешка. Хората, зодия Шут, са едни от най-важните. Вашата цел е да… си живеете живота и да заразявате с радост! Да се занимавате с това, което ви харесва. Да не ставате роби на предразсъдъците и на „правилата“. Да излъчвате позитивизъм, да заразявате с усмивки. Да бъдете щастливи. Сигурно вече сте усетили как ежедневни задължения като миенето на чинии, например, ви дразнят ужасно много. Повече от „нормалното“. Не казваме да станете безотговорни и мърливи, но наистина е добре да избягвате „досадните“ неща. Защото това ви влияе много зле на психиката и енергията. Като характер сте много чувствителни и жалостиви хора. Боли ви от чуждото нещастие и точно това оправдава целта ви – да ги ощастливите. Във връзките ви, ако ви се случи да изпаднете в период, в който се чувствате нещастни и недооценени, то веднага напуснете партньора си. Имате нужда от човек, който постоянно да ви доказва любовта си и да ви поднася романтични изненади. Това най-силно ви зарежда.</p> <p><strong>ВЕКТОР</strong></p> <p>Вие сте много авантюристични натури и излъчвате страшно силен сексапил. Обичате флирта, обичате новото, обичате да се отличавате. А това, което мразите, е някой да ви хленчи и мрънка. Вашата мисия е да създавате. Да правите живота лесен и пълноценен. Нерядко внушавате усещането, че сте „демонична личност“. Мистична, леко страшна, такава, с която шега не бива. Но отвътре сте много добър човек, който просто смята, че няма нищо лошо в това да си имаш едно наум, преди да се довериш изцяло. Прощавате острите думи, но лошите дела – не. В интимен план сте капризни. Не му е лесно на човек да задоволи всичките ви изисквания. Но пък от друга страна, сте си и в правото – знаете колко можете да дадете и не искате да го давате на човек, който не го е заслужил напълно.</p> <p><em>Тук можете да видите коя е вашата китайска зодия.</em></p> <p><img src="http://www.gnezdoto.net/images/photos/zodii_kombinacia/0016.jpg"/></p> <p><em>източник: beu.bg</em></p>         