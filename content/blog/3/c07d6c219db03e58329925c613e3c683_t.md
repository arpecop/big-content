---
title: c07d6c219db03e58329925c613e3c683_t
mitle:  "Любовта рано или късно си отива, ако го няма приятелството"
description: "Или защо си струва да положите повече усилия, за да изградите по-специална връзка помежду. Наблюдавали ли сте някога как се държат различните двойки в ресторант? Дори само няколко погледа ще са ви достатъчни, за да разберете дали двама души са щастливи заедно. Взаимното привличане, респект и близост личат от километри. Ако странят един от друг, …"
image: "https://cdnone.netlify.com/db/2018/01/bokeh-2594745_640-e1514888107849.jpg"
---

          <img src="https://cdnone.netlify.com/db/2018/01/bokeh-2594745_640-e1514888107849.jpg"/>Снимка - Pixabay        <p>Или защо си струва да положите повече усилия, за да изградите по-специална връзка помежду. Наблюдавали ли сте някога как се държат различните двойки в ресторант? Дори само няколко погледа ще са ви достатъчни, за да разберете дали двама души са щастливи заедно.</p> <p>Взаимното привличане, респект и близост личат от километри. Ако странят един от друг, непрекъснато гледат в телефоните си, не говорят, докато се хранят и като цяло нивото им на комуникация клони към нула, повече от вероятно е въпросната връзка да не носи удовлетворение на никого. Че приятелството е ключов фактор за една работеща връзка не е новина.</p> <p>А да гледаш как се държат двама души, които имат връзка, но и същевременно са близки приятели, е коренно различна история. Когато те наистина се интересуват един от друг, независимо дали връзката е романтична или платонична, се създава едно чувство на “заедност”, което не може да бъде фалшифицирано.</p>     <p>Ето защо, ако напоследък собствената ви връзка с половинката страда, първата стъпка към поправянето й е да му предложите същото отношение и загриженост, които предлагате на най-добрите си приятели.</p> <p>Няколко неща, които да ви помогнат отново да се сприятелите с половинката си: Когато разговаряте, внимавайте за много за тона и думите, които подбирате. Макар и несъзнателно, понякога се държим враждебно и това е провокирано от същите проблеми, които се стремим да решим. Няма да се уморим да повтаряме, че комуникацията е ключова за една връзка. И то правилната такава.</p> <p>Замислете се какви малки послания изпращате по време на ежедневните си действия. Дали забележките, които правите на половинката си, бихте отправили на ваша близка приятелка. Това е златно правило, което трябва да следвате, за да не го обиждате без да осъзнавате. И друг въпрос, който трябва да си зададете в случая – как бихте се почувствали, ако същите забележки са отправени и към вас?</p>     <p>Окуражавайте партньора си и избягвайте да критикувате усилията му, точно както бихте сторили за най-добрия си приятел. Ако близък човек има нужда от вас в труден момент, независимо дали в кариерата или в личния живот, той ще очаква да му предложите безусловна подкрепа, а не критика.</p> <p>Бъдете търпеливи относно грешките му. Понякога се забавляваме на нещата, които приятелите ни правят, за да научат някои уроци по трудния начин. Ето защо просто трябва да приемем, че и партньорът ни има нужда да мине по този път, за да излезе променен от другата страна.</p> <p>Опознайте хобитата и интересите му. Това е един от най-бързите начини да подсилите приятелството си – общите интереси. Никога не знаете дали сериалите, които гледа, или книгите, които чете, няма да ви допаднат, докато не се опитате да навлезете по-дълбоко в неговия свят. Все пак, внимавайте с нереалистичните очаквания.</p>     <p>Не можете да очаквате, че парньорът ви ще е дълбоко заинтересован от конфликтите с колегите ви/майка ви/сестра ви или че ще прекарва с вас часове по моловете, точно както най-добрата ви приятелка. Ако парньорът ви има достатъчно доверие, че да ви иска съвет за неща, които го тормозят, уважавайте опита му да ви споделя и не игнорирайте чувствата му с едно простичко “продължи напред”.</p> <p>Ако имате оплакване от поведението му или думи, с които ви е наранил, подходете към ситуацията спокойно, с рационални доводи и доза хумор. Каквито бихте използвали при конфликт с близък приятел, разбира се. И накрая запомнете: романтиката и физическите желания може и да определят курса на една връзка, но приятелството и добрите отношения са нещата, които я движат напред.</p> <p>Източник: missbloom.bg</p>        