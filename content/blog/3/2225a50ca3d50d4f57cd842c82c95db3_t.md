---
title: 2225a50ca3d50d4f57cd842c82c95db3_t
mitle:  "Заставали ли сте на ръба на същността си?"
description: "На ръба на същността си застава всеки, които всеки един ден се събужда с надеждата, че днес ще надскочи себе си. Днес ще съумее да бъде по-добър, ще очаква по-малко от другите и повече ще даде от себе си, за да постигне предела на възможностите си. На ръба няма опасност да паднеш, там има опасност …"
image: "https://cdnone.netlify.com/db/2017/04/edge-of-the-world-1440472_640.jpg"
---

          <img src="https://cdnone.netlify.com/db/2017/04/edge-of-the-world-1440472_640.jpg"/>Снимка - Pixabay        <p>На ръба на същността си застава всеки, които всеки един ден се събужда с надеждата, че днес ще надскочи себе си. Днес ще съумее да бъде по-добър, ще очаква по-малко от другите и повече ще даде от себе си, за да постигне предела на възможностите си. На ръба няма опасност да паднеш, там има опасност да не се върнеш. Всеки човек има много лица – и силно, и слабо, и зло, и добро. Всичко е въпрос на ситуация, на гледна точка и разбиране за живота. Ако не предизвикаме себе си, няма да успеем да видим истинската си същност. А не видим ли нея, вероятно и живота ни ще отмине неизживян напълно.</p>     <p>Заставайки в удобната и комфортна за нас зона за живеене не си правим услуга. Това ни прави инертни, нещастни, стандартни и страхливи. Умението да застанеш на ръба на същността си, е умение да погледнеш лице в лице страховете си и да ги стопиш, като слънцето утринната мъгла. Замислянето, какво сме и какви бихме могли да бъдем, ако направим само още една крачка – ако прекрачим собствената си граница е важна част от ежедневното съществуване. Звучи лесно, но да разчупиш модела, рутината и стереотипа си е чиста лудост, също както е лудост да застенеш на ръба на дълбока пропаст – но какво усещане и преживяване ти дава това в замяна?Неописуемо!!!</p>     <p>Не всеки риск е опасност. Играейки сигурно спасяваме себе си от риска, но дали така не се спасяваме от живота? Да застанеш на ръба на същността си е да започнеш да гледаш на рисковите ситуации в живота, като на възможност. Възможността да превъзмогнеш първо своето мислене и усещания, за да помогнеш на другите да го направят в последствие. „Можеш да развиваш себе си, единствено ако имаш смелостта да почувстваш дискомфорт, опитвайки нови неща за себе си.“ – е казал Брайън Трейси. Именно опитването на нови неща води до откриването на нови възможности. Така погледнато на ръба на същността си – сте на най-сигурното място в този свят. Мястото, където сте наистина себе си и наистина щастливи.</p>        