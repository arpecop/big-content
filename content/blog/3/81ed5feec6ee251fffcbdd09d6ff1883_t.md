---
title: 81ed5feec6ee251fffcbdd09d6ff1883_t
mitle:  "7 стъпки как да използвате успешно закона за привличането"
description: "Всеки от нас е изпитвал влиянието на Закона за привличането върху себе си, макар не винаги да го съзнава. Законът гласи, че всяко положително или отрицателно събитие, което ни се случва, всъщност е привлечено от самите нас и по-конкретно от нашите мисли. Например близък приятел ви дава пари назаем, когато се нуждаете от тях или …"
image: "https://cdnone.netlify.com/db/2017/04/book-1014197_640.jpg"
---

          <img src="https://cdnone.netlify.com/db/2017/04/book-1014197_640.jpg"/>Снимка - Pixabay         <p>Всеки от нас е изпитвал влиянието на Закона за привличането върху себе си, макар не винаги да го съзнава. Законът гласи, че всяко положително или отрицателно събитие, което ни се случва, всъщност е привлечено от самите нас и по-конкретно от нашите мисли. Например близък приятел ви дава пари назаем, когато се нуждаете от тях или пък точно в момента, в който трябва да паркирате автомобила си, се освобождава място точно за вас в препълнения паркинг.</p>   <p>Истината е, че вие всъщност привличате това, без да осъзнавате, че използвате закона на привличането. Ако например през деня имате тежки моменти на работното място, това също е свързано със закона на привличането и зависи от вас. Този вселенски закон е валиден и действа всеки ден, всеки час, всяка секунда и оказва въздействие върху вас, дори докато четете тази статия. Най-общо Законът се състои от три основни позиции – <strong>ПОИСКАЙ, ВЯРВАЙ, ПОЛУЧИ.</strong> В настоящата статия ви представям и конкретните стъпки, за да го използвате успешно.</p> <p><strong>1. Отпуснете съзнанието си</strong> Започнете да медитирате всеки ден, за около 5-10 минути – рано сутрин или късно вечер, когато си легнете. Така ще увеличите силата на мозъка си и съзнанието ви ще се наслаждава на едно приятно и отпуснато състояние. Тази стъпка не е задължителна, но е препоръчителна и важна, за да създадете подходяща среда за действие.</p> <p><strong>2. Решете точно какво желаете и не се колебайте</strong> Можете да изпращате вашите желания на Вселената, която е създадена от мисловна енергия и следователно отговаря на вашите мисли. Затова трябва да знаете точно какво искате, за да не изпращате неясни сигнали, тъй като логично ще получите и нежелани резултати. Колкото по-конкретно и ясно е вашето желание, толкова по-добре.</p>     <p><strong>3. Помолете Вселената за това, което желаете</strong> Визуализирайте това, което желаете и го изпратете на Вселената, и тя със сигурност ще ви отговори. Представяйте си, че нещата, които желаете, са вече ваши. Колкото по-детайлна е визуализацията ви, толкова по-добри резултати ще постигнете. Ако например сте си харесали нова кола си представете как стоите зад волана й, превключвате скоростите и се наслаждавате на пътя.</p> <p><strong>4. Водете си списък с желанията</strong> Започнете изречението с „Аз съм толкова щастлив и благодарен, че сега….“ и довършете като кажете на Вселената какво желаете. Напишете го в сегашно време, все едно, че вече го имате. Всеки ден, докато желанието ви се сбъдне затваряйте очи и си представяйте, че се случва точно в този момент.</p> <p><strong>5. Усетете го</strong> Емоцията е „горивото“ на целия процес, затова усетете начина, по който бихте се чувствали, когато желанието ви се сбъдне. Трябва да действате, да говорите и да мислите все едно се случва точно сега, в този момент. Това всъщност е най-важната и мощна стъпка в използването на закона на привличането. По този начин вие не се чувствате все едно се нуждаете от това нещо, а все едно, че вече го притежавате, т.е. изпращате сигнали на удовлетворение, на радост, а не на нужда. Вселената ще усети тези ваши мисли и в крайна сметка вашите желания ще се проявят физически.</p> <p><strong>6. Покажете благодарност</strong> Направете си бележник на благодарността и всяка вечер записвайте всички неща, които сте получили пред отминалия ден и за които сте благодарни. Показването на благодарност ще съдейства за това още повече положителни неща да бъдат привлечени към живота ви, тъй като по-този начин вие, бидейки благодарни, засилвате вибрациите, които излъчвате на ниво „изобилие“, а не на „нужда“. Показването на благодарност ще даде тласък на Вселената да изпълни вашите желания по-бързо.</p>     <p><strong>7. Доверете се на Вселената</strong> Представете си едно друго измерение, което е точно като реалния свят, но всичко, което си пожелаете, се сбъдва на мига. Вижте себе си в това измерение. Не търсете това, което искате – точно тук хората се объркват най-много. Ако постоянно търсите това, което искате, вие все едно казвате на Вселената, че го нямате и ще го привлечете…, но няма да го имате. Бъдете търпеливи. Не се разстройвайте, когато нещата не се случват веднага. Не пресилвайте нещата, оставете Вселената да направи всичко за вас. Когато се тормозите с въпроси от рода на: „Как ще се случи всичко това?“ вие показвате липса на вяра и все едно задължавате Вселената да направи нещо. Не забравяйте, че тя има много по-големи знания и сила от човешките същества.</p> <p><strong>Съвети свързани със Закона на Привличането</strong></p> <p>– Ако реалността не ви харесва, опитайте се да не мислите прекалено много за нея. Повечето хора обръщат внимание на моментното си състояние и по този начин привличат едни и същи неща в живота си. Съсредоточете се само върху това, което желаете, а не върху това, което преживявате и резултатите няма да закъснеят.</p> <p>– Ако дадено събитие ви прави много щастливи и искате да привлечете още от него в живота си, се опитайте да си спомните вътрешната емоция, която сте изпитали. Това ще възпроизведе вибрационната енергия, която сте почувствали в радостния миг и ще помогне за това да го привлечете отново.</p> <p>– Добрите чувства носят добра реалност. Правете каквото трябва, за да се чувствате добре. Пуснете любимата си песен, забавлявайте се с домашния си любимец, мислете за любимия човек или неща, които ви правят щастливи. Просто затворете очи и си ги представете.</p> <p>– Най-добре е да се съсредоточите само върху едно желание в даден момент.</p> <p>– В началото може да отнеме доста време, докато се постигне някакъв положителен резултат. Това не бива да ви отчайва с течение на времето ще се усъвършенствате и нещата ще се случват по-бързо.</p> <p>– Започнете с желания, които са по-лесни за изпълнение. По-този начин ще засилите своята вяра и последващите желания ще се сбъдват по-лесно.</p>  автор: Анна Крантова http://gnezdoto.net          