---
title: dfc9cf0e2b096140850be671a0f709d3_t
mitle:  "Любовта не е достатъчна"
description: "Живеем във време, в което любовта е идеализирана. Очакваме да се появи някой, който ще ни спаси от собствените ни проблеми и изведнъж нещата ще се наредят. Цялото медийно пространство ни залива с истории за любов и щастлив край. Как обаче се случва истинската любов? След толкова срещи с различни хора, наблюденията ми са, че …"
image: "https://cdnone.netlify.com/db/2017/08/woman-918623_640-e1501591360663.jpg"
---

          <img src="https://cdnone.netlify.com/db/2017/08/woman-918623_640-e1501591360663.jpg"/>Снимка - Pixabay        <p>Живеем във време, в което любовта е идеализирана. Очакваме да се появи някой, който ще ни спаси от собствените ни проблеми и изведнъж нещата ще се наредят. Цялото медийно пространство ни залива с истории за любов и щастлив край.</p> <p><strong>Как обаче се случва истинската любов?</strong></p> <p>След толкова срещи с различни хора, наблюденията ми са, че добрата връзка не се случва от само себе си. Да, наистина, в началото се срещате, пламва искра, заговаряте се и откривате, че имате общи неща.</p> <p><strong>Но дали това е достатъчно за създаване на пълноценна връзка?</strong></p>  <p>Отговорът е НЕ, не е достатъчно. За създаването на едни здрави отношения, трябват първо двама здрави човека. Под здрави имам в предвид осъзнати. Трябва една жена, която е уверена в себе си, такава, която е достатъчно заредена с енергия, за да има какво да даде на мъжа до нея. И един мъж, който не се страхува от обвързване и има смелостта да поеме отгворност за себе си и семейството, което ще създаде.</p> <p><strong></strong></p><strong>   </strong><p></p> <p><strong>Само защото си влюбен във някого това не означава, че той е подходящ за теб.</strong> Напълно е възможно да си влюбен в някой, който не се държи добре с теб. Знам, че звучи абсурдно, но е факт. Понякога се влюбваме във грешните хора и го знаем, но въпреки това продължаваме да искаме да бъдем с тях. Това е толкова често срещано, че си мисля, че съвременния човек свързва любовта с болката, а не със щастието. Ако има човек, който ни обича и би направил всичко за нас не ни е интересно. Търсим да има драма, да е трудно, да боли.</p> <p><strong>Любовта не разрешава проблемите ни.</strong> Възможно е да ги замаже за известно време, но това не означава, че сме ги разрешили. Напротив, бомбата тиктака и чака да избухне в най-неподходящият момент и тогава изведнъж се оказва, че любовта не е достатъчна.</p>  <p><strong>Компромисите не винаги са добра идея.</strong> От компромис до компромис има разлика. Едно е да пуша на терасата, защото на човекът до мен не му е приятно, друго е да се откажа от кариерата, която обичам, за да си стоя в къщи и да гледам децата.</p> <p><strong></strong></p><strong>   </strong><p></p> <p>Компромисът никога не трябва да е твърде тежък за нас, защото много често това проваля връзките. Една връзка би трябвало да е подкрепяща индивидуалността и вдъхновяваща развитието, а не увреждаща и травмираща.</p> <p><strong>Ако искате връзката ви да потръгне трябва да гледате в една посока.</strong> Необходимо е да имате сходни идеи за бъдещето и да работите заедно по случването им. Познавам двойки, които се опитват да бъдат заедно въпреки различните си виждания за живота, но в този сценарий винаги единият не е щастлив. Този, който прави по-големите компромиси се примирява с това, че няма да постигне нещата за които мечтае, но не пропуска удобен момент да го натяква на другия и в крайна сметка краят е грозен!</p> <p>Истинските, здрави и пълноценни отношения с някого не се случват от само себе си. Те са плод на усилията на двама човека, които искат да са заедно.</p> <p>Автор: Диана Гинова – психолог и психотерапевт</p>        