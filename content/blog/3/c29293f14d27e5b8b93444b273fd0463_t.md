---
title: c29293f14d27e5b8b93444b273fd0463_t
mitle:  "Из гаданията на старите българи. В кой ден си роден?"
description: "Ако погледнем назад във времето ще открием, че старите българи са вярвали в различни неща свързани със своя бит и живот. Едно от тези вярвания било, че има добри и лоши дни, в които е добре или не да се родиш. Всички са вярвали, че е добре те да се знаят, защото са знак за цял …"
image: "https://cdnone.netlify.com/db/2017/06/sunrise-1239727_640.jpg"
---

          <img src="https://cdnone.netlify.com/db/2017/06/sunrise-1239727_640.jpg"/>Снимка - Pixabay        <p><strong>Ако погледнем назад във времето ще открием, че старите българи са вярвали в различни неща свързани със своя бит и живот. Едно от тези вярвания било, че има добри и лоши дни, в които е добре или не да се родиш. Всички са вярвали, че е добре те да се знаят, защото са знак за цял живот, в скрития смисъл на който се крие загадката на всичко онова, което ни се случва в живота и извън него! </strong></p> <p><strong>ДНИТЕ ОТ СЕДМИЦАТА</strong></p> <p><strong>ПОНЕДЕЛНИК</strong> Добре е да се родиш в понеделник. Роденото в понеделник ще е обичливо, с хубави очи и лице. Ще е кротко, ще има много любов и добър живот.</p> <p><strong>ВТОРНИК</strong> Вторник, а на места и петък, се смятат за не много добри дни за раждане. Човек ще стане сух на лице, може да е смирен, ала горделив. Такива хора обаче са силни и богати, и живеят дълго. Роденият през вторник ще има много пречки в живота си, късметът няма да е с него. Най-лош от всички вторници е този преди Великден. Такова е и името му <strong>„Черен вторник“</strong>. За тези, които са имали нещастието да се родят тогава, народът ни е изпял много тъжни песни с постоянен рефрен <strong>„Родила те майка ти у черен вторник…“</strong>. Такива хора се вярвало, че носят нещастие за цял живот.</p> <p><strong>СРЯДА</strong> Детето, родено в сряда, ще е хубаво на лице, ще има стремеж към духовното. Ще бъде верен, чистосърдечен, честен, но не особено богат. Родени в сряда живеят малко, но ако преживеят, достигат до дълбока старост.</p>     <p><strong>ЧЕТВЪРТЪК</strong> Денят се приема двузначно и като добър, и като лош. Добре е, че роденият в този ден ще има бяло и червено лице, хубава снага, светли и умни очи. Ще живее много. Лошо е, че ще бъде скитник, <strong>„никъде кол няма да забие“</strong>. Главатарят на четвъртъците е <strong>„Вироглав четвъртък“</strong> (четвъртъкът през първата седмица от Великите пости). Лош е четвъртъкът след Спасовден, казват му <strong>„Куцият четвъртък“</strong>.</p> <p><strong>ПЕТЪК</strong> Приема се за добър ден за раждане. Роденият в петък е смирен. Той ще се изучи, ще забогатее, ще е честит господар, ще живее дълго. Но ще е или сирак, или юнак. И казват, все за нещо ще е петимен, тоест все нещо ще му липсва. А някъде смятат, че това е на сиромашия.</p> <p><strong>СЪБОТА</strong> Раждането в събота се свързва с дарбата да се поглежда през вратата на световете, да се съзират бродещите демони на отвъдното. Това някъде се приема и за лошо. Не е хубаво да се родиш в събота, за да не ти се привиждат нощем духове и таласъми. Но на други места това се смята за голям дар.</p> <p>Роденото тогава дете ще прави, каквото поиска и ако има късмет, ще стане богат търговец и ще пътува.</p> <p>Роденият в събота се нарича съботник. На такова дете всички в семейството гледат с голяма радост и почит. Понеже се случва рядко, смята се, че е направо Божие благоволение и милост към цялата фамилия. Нещо повече, то е Божи дар и за мястото, и селището, в което се е родило. Това дете, особено пък ако е момче, е добро за всички в селото. Казват, че през девет села пак трудно се намират съботничета. Роденият в събота цял живот гледа сънища, живее в тях, говори с умрелите. Духове виждат само родените през нощта, преди да са пропели петлите.</p> <p>Хората се радват, защото в къща, в която има съботник, вампир не влиза, магии не могат да се правят, лоши духове и болести не смеят да се появят.</p> <p>Дори животните съботници куче, вол, кон, са на почит и уважение.</p>     <p><strong>НЕДЕЛЯ</strong> Добър и личен ден. Хубаво е детето да се роди в неделя. Ще е късметлия в живота, ще е честито, разумно, с хубаво лице, смирено, кротко, ще обича истината и ще мрази лъжата. Момичето ще е кипра ще обича да се гизди и облича в най-лични премени. Каквото и да облече, ще ще й прилича. Обикновено тези деца се кръщават Делчо, Неделя и т.н.</p>  <p><strong>ДНИТЕ ОТ МЕСЕЦА</strong></p> <p>Всеки месец има добри и лоши дни за раждане дни, които носят щастие и късмет или пък страдания и беди. За август например добри дни са: 7, 19 и 24, лоши са 6, 20, 21 и 28, особено зли са 4 и 15.</p> <p>Добре е да се роди човек на празник или на добър ден. Но ако все пак съдбата избере друг ден и ако той не е от най-добрите, не губете надежда. Границата между доброто и злото е толкова тънка, неуловима и променлива, че понякога народът ни, имайки ясното съзнание за това смесване, определя един и същи ден за лош, но и за добър. За доброто винаги има надежда, така както за лошото пък винаги има по една отворена врата, която то ни чака да прекрачим…</p> <p><strong>1-ви</strong>. Денят не носи голям късмет. Роденият на първи ще боледува често и дълго, но не от смъртоносни болести. Въпреки това животът му ще премине в радост и ще е дълъг.</p> <p><strong>2-ри</strong>. Добър ден. Който се роди през втория ден от месеца, ще има добро телосложение, ще бъде слаб. Ще има късмет. Който се разболее на този ден, бързо ще оздравее.</p> <p><strong>3-ти</strong>. На трети нито се сее, нито се сади, защото всичко посадено го налитат болести. Родените и заченатите на такъв ден ще са честити, но недълговечни. Синовете израстват хубави, но ако са родени в лош час, стават зли. Който се разболее в този ден, ще боледува леко и ще оздравее.</p>     <p><strong>4-ти</strong>. Също добър ден. Който се роди на 4-ти ще има добър характер, ще е човек нравствен и добродетелен. Всичко извършено на този ден завършва с успех.</p> <p><strong>5-ти</strong>. Родените на пети няма да са много умни, ще бъдат наказвани и със сиромашия.</p> <p><strong>6-ти</strong>. Роденият на шести ще е щастлив и ще преуспява, ще е надарен да открива всяко зло и сънищата му, както и желанията му, ще се сбъдват.</p> <p><strong>7-ми</strong>. Седмият ден е щастлив и с голям размах на действията на родения тогава.</p> <p><strong>8-ми</strong>. И осмият ден е щастлив. Болести и епидемии да върлуват наоколо, на родения на 8-ми ще му се размине. Ще бъде философ. Ще има пари.</p> <p><strong>9-ти</strong>. Роденият на девети ще има късмет, ала много ще са и болестите му. Ще живее дълго, ала не в охолство. Всичко, което му е било наречено, предсказано, ще се сбъдва.</p> <p><strong>10-ти.</strong> Родените на десети ще станат търговци, ще обичат да пътешестват.</p> <p><strong>11-ти</strong>. Денят е щастлив, детето ще е с късмет, ще е остроумно, ще живее дълго, ще се пресели на друго място. Казват, че ще се чувства гражданин на света.</p>     <p><strong>12-ти</strong>. Дванадесети не е особено щастлив ден. Не им е съдено на родените на този ден да изпълнят писаното, зададено за тях, дори ако живеят дълго.</p> <p><strong>13-ти</strong>. Този ден е нещастен. Предсказва болести и лош късмет.</p> <p><strong>14-ти</strong>. Щастлив ден. Предсказва здраве и щастлив живот. Родените тогава ще са съвършени във всичко, ще са умни, интелигентни, богати.</p> <p><strong>15-ти</strong>. Не много добър ден. Момчетата, родени на разполовяващия месеца ден, ще обичат жените и удоволствията прекалено много.</p> <p><strong>16-ти</strong>. Щастлив ден. Който се роди на 16-ти ще живее дълго, ще бъде известен и богат.</p> <p><strong>17-ти</strong>. Денят е добър да се родиш, но не и да се разболееш. Ако човек се разболее на 17-ти опасността е до 19 дни. Ако ги прекара, ще живее дълго.</p> <p><strong>18-ти</strong>. Много добър ден. Родените на 18-ти са честити. С труд ще забогатеят.</p> <p><strong>19-ти</strong>. Лош, зъл ден. Родените на него не са нито добри, нито лоши. Няма да са и много умни.</p> <p><strong>20-ти</strong>. Щастлив ден. Хората ще завиждат на щастието им, затова и кратки болести ще ги спохождат.</p>     <p><strong>21-и</strong>. Щастлив ден. Родените на 21-ви ще са трудолюбиви и весели, болестите ще минават бърже.</p> <p><strong>22-и</strong>. Родените тогава ще са честни, добри и почтени хора.</p> <p><strong>23-и</strong>. Щастлив ден. Родените на него ще се занимават с наука и изкуство, ще имат достойнство и почести.</p> <p><strong>24-и</strong>. Щастлив ден. Ще са добри хора и любовници, ще са здрави и весели.</p> <p><strong>25-и</strong>. Който се роди тогава ще прекарва добре дните си, ще се сбъдват желанията му, но пък и болестите често ще го спохождат.</p> <p><strong>26-и.</strong> Роденият на 26-и трябва да е благодарен на Бога за добрите предсказания. Ще бъде щастлив.</p> <p><strong>27-и</strong>. Родените тогава ще бъдат изключително красиви.</p> <p><strong>28-и.</strong> Родените сутринта няма да са много добри хора, ще са мързеливи и не особено богати.</p> <p><strong>29-и</strong>. Роденият на този ден ще е много весел и радостен, трудолюбив и упорит. Съдбата му ще е добра и хубава.</p> <p><strong>30-и</strong>. Родените тогава са благословени от Бога със здраве и хубаво бъдеще. Израстват почтени хора.</p> <p><strong>31-и</strong>. Добър ден е да се родиш тогава.</p> <p>Вдъхновени за статията от: <strong>WebStage.bg</strong> Откъс от книгата: <strong>„Български обичаи и ритуали“</strong>, автор:<strong> Лилия Старева </strong></p>        