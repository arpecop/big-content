---
title: 7d476a70ffa60b5e3e748f4e75c313b3_t
mitle:  "Нещата, които искаш, не се бавят. Ти ги отблъскваш несъзнателно"
description: "Естер и Джери Хикс: Причината все още да не си получил това, което же­лаеш е, че задържаш себе си на вибрационна честота, която не съвпада с честотата на желанието ти. Ти си Вибрационно Същество дори във физическото си проявление в плът, кръв и кости и всичко, което пре­живяваш във физическото си обкръжение, е изградено от …"
image: "https://cdnone.netlify.com/db/2017/10/young-woman-1149643_640-e1507629677695.jpg"
---

          <img src="https://cdnone.netlify.com/db/2017/10/young-woman-1149643_640-e1507629677695.jpg"/>Снимка - Pixabay        <p>Естер и Джери Хикс: Причината все още да не си получил това, което же­лаеш е, че задържаш себе си на вибрационна честота, която не съвпада с честотата на желанието ти.</p> <p>Ти си Вибрационно Същество дори във физическото си проявление в плът, кръв и кости и всичко, което пре­живяваш във физическото си обкръжение, е изградено от вибрации. Единствено благодарение на способността си да приемаш вибрацията си способен изобщо да раз­бираш физическия си свят. С други думи, с очите си ти превръщаш вибрацията в това, което виждаш. Използ­вайки ушите си, ти адаптираш вибрацията в това, което чуваш. Дори носът, езикът и върховете на пръстите ти преобразяват вибрациите в миризмите, вкусовете и усещанията на допир, които ти помагат да разбереш своя свят. Но емоциите са най-чувствителните преводачи на вибрации…</p> „Защо ми отнема толкова много време да получа това, което искам?“ <p>Не е защото не го искаш достатъчно силно.</p> <p>Не е защото не си достатъчно интелигентен.</p> <p>Не е защото не си достоен.</p> <p>Не е защото съдбата е срещу теб.</p>  <p>Не е защото някой друг вече е грабнал твоята награда.</p>     <p><strong>Причината все още да не си получил това, което же­лаеш е, че задържаш себе си на вибрационна честота, която не съвпада с честотата на желанието ти. Това е единствената причина – няма друга.</strong> Важно е да разбереш, че ако спреш и помислиш или още по-важно, спреш и <em>почувстваш, </em>ще можеш да определиш точно къде има дисонанс.</p> <p><strong>Единственото нещо, което трябва да направиш, е неж­но и постепенно, една по една, да се освободиш от мисли­те на съпротивление, защото те са ограничаващите фак­тори, които ти влияят.</strong> Нарастващото облекчение ще ти показва, че се освобождаваш от съпротивлението, точно както чувствата на нарастващо напрежение, гняв, неу­довлетвореност са ти показвали, че усилваш съпротив­лението си…</p> Благоденствието се лее, то те иска! Благополучието чака пред вратата ти. Всичко, което някога си желал, изречено или не, е излъчено към теб на вибрационно ниво. То е било чуто и разбрано от Първоизточника и той е откликнал, сега използвайки емоциите си ще намериш начин да го допуснеш при себе си – извиквайки емоция след емоция<strong>. Ти си физическо продължение на Енергията на Първоизточника.</strong> Ти си продължение на Изначалната Енергия. Намираш се на гребена на мисловната вълна… Всичко в твоето физическо обкръжение е създадено от Нефизическия Първоизточник. И точно както Първоизточникът е създал твоя свят и теб самия, със силата на съсредоточената мисъл, ти продължаваш да твориш света си… Ти и това, което наричаш Първоизточник, сте едно и също. <strong>Не можеш да бъдеш разделен от Първоизточника. Първоизточникът никога не е разделен от теб.</strong> Когато мислим за теб, ние мислим за Първоизточника. Когато мислим за Първоизточника, мислим за теб. Първоизточникът никога не излъчва мисъл, която го отделя от теб.       <p><strong>Не можеш да излъчиш мисъл, която да причини пълно отделяне (всъщност отделяне е твърде силна дума), но можеш да излъчваш мисли, които са с достатъчно различна вибрационна природа, за да затруднят естествената ти връзка с Първоизточника.</strong> Ние наричаме това състояние съпротивление. Единствената форма на съпротивление или затрудняване на връзката ти с това, което е Източникът, идва от теб, от физическата ти гледна точка. Източникът е винаги изцяло на твое разположение.</p> <p>Благополучието ти се предлага непрекъснато и ти често, но не винаги си в състояние на допускане… Щом се изравниш вибрационно с желанието си, Нефизическата Енергия, която създава светове, ще потече през теб, което означава, че ще ти донесе въодушевление, страст и триумф. Това е съдбата ти… <strong>Всички ние трябва да имаме цели, към които да насочваме вниманието си; желания, които ни фокусират, за да усещаме как истинската ни същност протича през нас, за да бъде продължено Всичко, Което Е</strong>…</p>     <p>Ти наистина създаваш собствената си реалност. Ти и никой друг. Ти създаваш собствената си реалност, дори когато не осъзнаваш, че го правиш. По тази причина често твориш по инерция, неосъзнато. <strong>Когато осъзнаваш собствените си мисли и ги излъчваш целенасочено, тогава ти съзнателно твориш собствената си действителност.</strong> Именно това е било твоето намерение, когато си взел решение да дойдеш в това тяло. Желанията и вярванията ти са просто мисли. „Поискай и ще ти бъде дадено“… <strong>Не се налага да използваш думите си. Необходимо е само да го усещаш в съществото си: Аз желая това. Аз харесвам това. Аз съм признателен за това. Това желание е в началото на всяко привличане…</strong></p> Поискай и ще ти бъде дадено – Естер и Джери Хикс, abraham-hicks.com <p>Издателство: Сребърно звънче,</p>  Източник: http://mostzaknigi.com <p> </p>        