---
title: 9d30902b7380d81e9f32d1dadbc592a9_t
mitle:  "18 красиви мисли на неповторимата София Лорен"
description: "Красива, женствена, очарователна във всяка възраст, София Лорен е жива легенда, която беляза със своя блясък киното на 20 век. Но тя е не само великолепна актриса. Лорен е една от най-вдъхновяващите и обаятелни жени, от които можем само да се поучим. Вижте нейните красиви мисли за красотата, мъжете и живота. 1. Всяка жена, сядайки …"
image: "https://cdnone.netlify.com/db/2017/12/18-КРАСИВИ-МИСЛИ-НА-НЕПОВТОРИМАТА-СОФИЯ-ЛОРЕН.jpg"
---

          <img src="https://cdnone.netlify.com/db/2017/12/18-КРАСИВИ-МИСЛИ-НА-НЕПОВТОРИМАТА-СОФИЯ-ЛОРЕН.jpg"/>         <p>Красива, женствена, очарователна във всяка възраст, София Лорен е жива легенда, която беляза със своя блясък киното на 20 век. Но тя е не само великолепна актриса. Лорен е една от най-вдъхновяващите и обаятелни жени, от които можем само да се поучим.</p> <p>Вижте нейните красиви мисли за красотата, мъжете и живота.</p>   <p>1. Всяка жена, сядайки пред тоалетната масичка, става художник и се потапя в света на изкуството. По-точно получава този шанс.</p> <p><strong>2. Красотата ви отличава от тълпата, интелектът и остроумието създават репутация, но обаянието ви прави неотразими.</strong></p>     <p>3. Когато приятели ми напомнят на колко години съм, аз самата не мога да повярвам в това. Струва ми се, че още съм на 12. Като че ли съм останала в тази детска възраст и гледам света с широко отворени очи. Все още ми е интересен животът. Благодарна съм на съдбата за всеки преживян ден и за възможността постоянно да откривам нещо ново… Ако имате щастието да съхраните в себе си душата на дете, то най-хубавото в живота ви тепърва предстои.</p> <p>4. Жената, която не обича недостатъците на своя мъж, не обича и него самия.</p> <p>5. Красотата е в душата на човека. Мъжът може да срещне и най-голямата хубавица на света и пак нищо да не му трепне. А другата – с дългия нос и голямата уста – да го заплени завинаги.</p> <p>6. Красотата е самоусещане и то се отразява в очите ти. Тя не е физическо явление.</p> <p>7. След всичките тези години все още продължавам да опознавам себе си. Много по-добре е да изследваш живота и да правиш грешки, отколкото да играеш на сигурно. Грешките са част от цената, която плащаме, за да живеем пълноценен живот.</p>     <p><strong>8. Мога да кажа „не“ на дванайсет езика. За жената това е напълно достатъчно.</strong></p> <p>9. Да успяваш в трудна професия изисква предимно вяра в самия себе си. Това обяснява защо хора с посредствен талант и мощен вътрешен заряд изпреварват други с велик талант.</p> <p>10. Мъж, в който са въплътени всички най-добри качества, е същинско наказание. Какво по-скучно от това да не можеш да го наругаеш или упрекнеш…</p> <p><strong>11. Най-големите ми подаръци от съдбата бяха моят ум и това, че се родих в бедност.</strong></p> <p>12. Очарованието е невидимата част от красотата, без която никой не може да изглежда истински красив.</p>     <p>13. Трудно ще станете неотразими, ако сте лениви и не вярвате в достойнствата си. Жена, постоянно мислеща за своите недостатъци, оставя и околните да повярват в тях. И обратното –жена, която е твърдо убедена в своята красота, ще успее да убеди в нея и всички останали.</p> <p>14. Ако никога не сте плакали, очите ви не могат да са красиви.</p> <p>15. Простотата е същността на елегантността.</p> <p><strong>16. Когато си майка, никога не си сама в мислите си. Майката винаги трябва да мисли два пъти. Веднъж за себе си и веднъж за детето си.</strong></p> <p>17. Сексапилът е 50% това, което притежаваш, и 50% това, което хората си мислят, че притежаваш.</p> <p>18. Популярността е хубаво нещо в първите два месеца и мъчение през останалото време.</p> <p>източник: gnezdoto.net</p>         