---
title: a3cf3861936d70ee9bd3367e7afc6fd9_t
mitle:  "90 трика, които ще те направят по-красива"
description: "Красотата е като скъпоценен камък: колкото е по-проста, толкова е по-скъпа. – Франсис Бейкън Дълго можем да се взираме в красивата дама седнала на пейката, както се взираме в красив изгрев или незабравим залез. Женската красота винаги е била предмет на възхищение и вдъхновение. Има хиляди съвети, които ни помагат да се поддържаме и да изглеждаме добре. …"
image: "https://cdnone.netlify.com/db/2017/05/13-2-750x430-696x399.jpg"
---

          <img src="https://cdnone.netlify.com/db/2017/05/13-2-750x430-696x399.jpg"/>        <p>Красотата е като скъпоценен камък: колкото е по-проста, толкова е по-скъпа. – Франсис Бейкън</p> <p>Дълго можем да се взираме в красивата дама седнала на пейката, както се взираме в красив изгрев или незабравим залез. Женската красота винаги е била предмет на възхищение и вдъхновение. Има хиляди съвети, които ни помагат да се поддържаме и да изглеждаме добре. Най-важното, обаче е да сме естествени и с колкото се може по-малко грим. Тези 90 трика ще ви покажат как. Вижте:</p>  <p><strong>Лице</strong></p> <p>1. Сменяйте грижата за лицето в зависимост от сезона. Зимата използвайте кремове, които ще защитят кожата ви от лошото време, а лятото леки кремове с повишен слънцезащитен фактор, които ще ви предпазват от слънчевите лъчи.</p> <p>2. Сведете до минимум козметиката през лятото. Използвайте лек овлажняващ BB-крем.</p> <p>3. Тонирайки лицето, не забравяйте за шията.</p> <p>4. Ако кожата на лицето ви е суха, използвайте крем-руж и пудра.</p> <p>5. Заличете пъпка, като намокрите тампон за лице с капки за очи против възпаление. Поставете го за 3-5 мин. във фризера, а след това приложете върху възпаления участък.</p> <p>6. Отървете се от неголяма пъпка с паста за зъби. Нанесете и оставете да изсъхне.</p> <p>7. Маскирайте с коректор пъпките не само по лицето, но и по тялото. Замажете пъпките с коректор, а след това напудрете.</p>      <p>8. За да маскирате кръгове под очите нарисувайте триъгълник с коректор и го разнесете.</p> <p>9. За да подберете идеалния оттенък на своя тонален крем, нанесете от него върху линията над брадичката и оценете тона на естествена дневна светлина.</p> <p>10. Ако червилото ви е свършило, може да го замените с руж. Нанесете руж на ръката си, а след това разнесете с помощта на четка.</p> <p>11. Не прекалявайте с бронзъра, хайтлайтъра и ружа. Лицето ви ще стане като на кукла.</p> <p>12. Опитайте да използвате натурално масло от ший (тайната на красивата кожа на африканските жени). Удивително подхранва, лекува и успокоява вашата кожа. Помага при борба с възпалението, сухотата и фините бръчки.</p> <p>13. Не изстисквайте пъпките. От това те стават още по видими.</p>  <p>14. Сложете показалеца и средния пръст отстрани на носа, за да определите точката, от която да нанасяте сенките на ружа.</p> <p>15. Запомнете правилото: първо тоналната основа, след това коректора. А не обратно.</p> <p>16. Да освежите лицето си и да му придадете лека руменина можете без козметика, а само като се пощипнете за скулите.</p>     <p>17. За да премахнете мазното блестене от лицето е по-добре да използвате не пудра, а матиращи салфетки, които няма да оставят излишен блясък.</p> <p>Благодарение на тях ще изглеждате свежо, гримът няма да наподобява маска, заради голямото количество пудра, а порите няма да са запушени.</p> <p>18. Средствата за премахване на грим (мляко, мицеларна вода и т.н.) отлично почистват кожата от боята, попаднала на челото или в ушите ви докато си боядисвате косата.</p> <p>19. Ако в момента нямате руж, можете да го замените с червило. Нанесете червилото на ръката си, а след това вземете с четката.</p> <p> </p> <h2><strong>Очи</strong></h2> <p>20. Нанесете капка масло от ший ако искате да скриете кръговете под очите.</p> <p>21. Ако оттенъкът на пудрата не ви е допаднал, използвайте я в качеството ѝ на сенки.</p> <p>22. За областта под очите използвайте течен коректор. Нанесете го на точки и разнесете с пръсти.</p> <p>23. Блясъкът в ъглите на очите ги прави по-ярки и изразителни.</p>      <p>24. Гелът за вежди може да се замени с подръчни продукти. Например с гел за коса. Нанесете го на четката и разрешете веждите.</p> <p>25. Нанасяйки хайлайтър под веждите и над тях мигновено ще получите поглед, който ви разкрива.</p> <p>26. Вместо сенки можете да използвате молив: нарисувайте няколко щрихи и внимателно ги туширайте.</p> <p>27. Не изхвърляйте четката от туша, ако ви е удобна. Просто я измийте и я изместете в новия туш или я използвайте за сресване на веждите.</p> <p> </p> <p>28. Очите ще изглеждат по-широко отворени и свежи ако нанесете на водната линия и под веждата каял молив с пастелно розов цвят.</p> <p>29. Нанесете бял молив върху водната линия, ако искате да скриете зачервените очи.</p>      <p>30. Свършила ви е течната очна линия? Използеайте скосена четка и туш, за да нарисувате линията.</p> <p>31. Линията се получи крива? Не бързайте да я триете – коригирайте формата с помощта на скосена четка и коректор.</p> <p>32. Синята очна линия подчертава дълбочината на сивите очи. Изумрудената очна линия ще придаде на сините очи зеленикав оттенък.</p> <p>33. От устойчивата очна линия можем да се отървем не само с помощта на мицеларна вода, но и със зехтин.</p> <p>34. Слой туш + пудра + втори слой туш = невероятни дълги мигли.</p> <p>35. Искате очите ви да изглеждат по-големи, а погледът ви да е неустоим? Тогава гримирайте миглите не към слепоочието, а към носа.</p> <p>36. Ако гримирайки миглите си сте изцапали кожата със спирала не си струва веднага да изтривате с клечка за уши или тампон. Изчакайте спиралата да изсъхне, а след това премахнете изцапаното с четка за вежди.</p>  <p>37. Различни частици по миглите не са признак за лоша спирала. Просто продукта е прекалено много на четката. Премахнете излишната спирала, като леко попиете със салфетка.</p> <p>38. Ако използвате щипка за мигли, то преди да я използвате я нагрейте с гореща струя въздух от сешоара. Миглите ви ще са по извити.</p> <p>39. За да нанесете лепило на изкуствените мигли равномерно, правете това от вътрешната част.</p>      <p>40. Не искате да се разделяте с любимата спирала, която е на привършване? Свалете от флакончето гумичката – под нея има още много от продукта.</p> <p>41. Оставете засъхналата спирала за 5 минути в гореща вода, ако искате да я “реанимирате”.</p> <p>42. Да “съживят” спиралата могат и няколко капки физиологичен разтвор.</p> <p> </p> <h2><strong>Устни</strong></h2> <p>43. Почистване на устни: чистейки зъбите си, минете с четката и по устните. Мъртвите частици ще се махнат, а ментолът ще подобри кръвообращението.</p> <p>44. За да не остава от червилото по зъбите ви, обхванете с устни показалеца и внимателно го махнете от устата, без да отваряте устните. Излишъкът червило ще остане на пръста.</p>      <p>45. Преди да сложите червило нанесете тонален крем по контурите на устните и добавете малко хайлайтер в падината над горната устна. Това визуално ще увеличи устните ви.</p> <p>46. Още един трик, правещ устните визуално по-големи и секси – светли перлени сенки, нанесени в средата на устните.</p> <p>47. Скъпото ви червило се счупи? Не се тревожете!</p> <p>Нагрейте останалия в тубичката край с помощта на запалка и плътно натиснете към него счупената част. След това сложете червилото в хладилника за 15-30 минути.</p>  <p>48. Плъмпър (средство за придаване на обем) за устни можете да си направите със собствените ръце. Просто добавете капка ментово масло в любимия си блясък за устни.</p> <p>49. Вазелин + сенки за клепачи = домашен гланц за устни. Можете да си направите гланц с различен цвят!</p>     <p> </p> <h2><strong>За коса</strong></h2> <p>50. Не мийте косата си всеки ден – така се омазнява по-бързо. Това изсушава кожата на главата. А организмът го приема като необходимост от отделянето на повече мазнина.</p> <p>51. Кожата на главата е суха и има пърхот? Масажирайте скалпа с масло от репей.</p> <p>52. Ако косата ви е склонна към начупване, сушете я притискайки от двете страни с кърпа. Без масажиращи движения!</p> <p>53. Ако косата ви е склонна към омазняване, не прилагайте балсам в корените, а започвайте от ушите.</p> <p>54. Правете маски от авокадо, за да придадете на косата блясък.</p>  <p>55. За да се отървете от цъфтящите краища, увийте сноп коса под формата на спирала и подстрижете всички стърчащи косъмчета.</p> <p>56. Детска пудра или талк – отлична алтернатива на сухия шампоан, ако нямате такъв под ръка.</p> <p>57. Използвайте сух шампоан вечер, а не сутрин. През нощта излишният прах ще падне и ще се сдобиете с обем.</p> <p>58. Използвайте антистатични кърпички (обикновено с тях забърсват мониторите), за да приберете наелектризираната и непослушна коса.</p> <p>59. За да не се наелектризира косата ви след сушене със сешоар, напръскайте четката с лак за коса и минете по косата. Внимание! Ако напръскате косата, а не четката ще получите слепващ ефект.</p>     60. Въпреки разпространеното мнение, фибите за коса трябва да са с вълнистата част надолу, тъй като така се задържат по-добре. <p>61. Фибите се изхлузват от косата? Преди да ги използвате, напръскайте ги с лак за коса.</p> <p>62. Няколко капки парфюм на четката – и любимият ви аромат винаги ще е на косата ви.</p> <p><strong>Нокти</strong></p> <p>63. За да се погрижите за кутикулата използвайте крем за очи. Той ще я подхрани не по-лошо от специалните масла.</p> <p>64. За да премахнете лесно лака от кожата около нокътя, намажете я с вазелин, преди да си правите маникюр.</p>      <p>65. Искате да махнете лака, а лакочистителят ви е свършил?</p> <p>Нанесете на ноктите си прозрачен лак и го премахнете, преди да е изсъхнал. Той ще се премахне заедно със стария лак.</p> <p>66. Счупихте нокът? Не се тревожете! Боядисайте ноктите с блестящ лак – това ще маскира неравностите.</p> <p>67. Ако имате прекалено блестящи сенки, които сте купили, но няма да използвате, можете да си направите лак, добавяйки от тях в шишенцето с прозрачен лак.</p> <p> </p> <h2><strong>Тяло</strong></h2> <p>68. Вашата кожа се нуждае от допълнително подхранване, което вашият лосион не осигурява? Добавете в лосиона си за тяло малко бебешки сапун.</p> <p>69. От излишно изпотяване през лятото ще ви отърве вана с мента. Ментата може да се комбинира с градински чай, лайка и орехови листа.</p> <p>70. Дръжте крема за ръце в кухнята и мажете ръцете си всеки път, след като сте измили чиниите.</p> <p>71. Купили сте прекалено груб скраб за лице? Използвайте го като пилинг за ръце, лакти и пети.</p> <p>72. Правете пилинг, преди да използвате автобронзант.</p> <p>73. Ако изкуственият тен е неравномерен нанесете върху гъбичка сода и потъркайте тъмните петна.</p> <p>74. Пяната за бръснене можете да замените с балсам за коса. Той омекотява кожата и осигурява гладко бръснене.</p> <p>75. Бадемово масло + 30 капки етерично масло от чаено дърво + 30 капки етерично масло от мента = средство за забавяне на растежа на косми след епилация.</p>      <p>76. Срещу мазоли по краката може да помогне обикновен антиперспирант. Намажете мястото, където ви убиват обувките – това ще понижи триенето.</p> <p>77. Една супена лъжица канела + една чайна лъжица какао + една чайна лъжица индийско орехче + две чайни лъжици царевично нишесте = домашен бронзант.</p> <p>Може да се използва и за тяло.</p> <p>78. Ако не искате кожата на тялото ви зимата да се изсушава прекалено много се откажете от приема на горещи вани: горещата вода измива защитната мазнина от кожата.</p> <p>По-добре си вземете топъл душ.</p> <p>79. За да се избавите от мазоли, нанесете за една нощ върху сухия мазол дебел слой вазелин или мазен крем и обуйте чорапи. Сутринта мазолите ще могат да се премахнат по-лесно.</p> <p><strong>Начин на живот</strong></p> <p>80. За да стоите по-малко пред огледалото, съставете плейлист само от няколко любими музикални парчета и ги включвайте сутрин по време на подготовката.</p> <p>Когато и последната песен свърши трябва да сте готови. Това не само ще засили вашата дисциплина, но и ще повиши настроението ви.</p> <p>81. Посещавайте магазина за козметика със списък и не се съгласявайте на уговорките на консултантите да тествате новите им продукти.</p> <p>Това ще ви предпази от импулсивно пръскане на пари.</p>  <p>82. Не се стремете да имате козметика за всяка ситуация. С много от проблемите лесно ще се справи и зехтинът.</p> <p>83. Поддържайте баланс: ако в гримирането на очите присъства шиммер, то предпочетете матовото червило за устни. И обратно.</p> <p>84. И още нещо за баланса: интензивния грим за очи предполага лек оттенък на устните. И обратно – ярките устни – минимум козметика на очите.</p> <p>85. Сенките, компактната пудра или ружа са се превърнали в малки парченца? Намокрете салфетка със спирт и разтъркайте начупилият се продукт.</p> <p>Скоро спиртът ще изветрее, а козметиката ще е като нова.</p> <p>86. За да премахнете тоналния крем от яката, нанесете малко крем за бръснене на изцапаното място и премахнете петното с помощта на влажна салфетка. Бързо и ефективно!</p> <p>87. Ако по дрехите ви са останали петна от пот, преди да ги перете изстискайте върху тях малко лимонов сок.</p> <p>88. Опаковките от крем често ни се струват празни, но разрязвайки ги вътре ще открием още от продукта. Добра икономия!</p> <p>89. Веднъж на половин година правете ревизия на своята козметика и изхвърляйте продуктите с изтекъл срок на годност.</p> <p>90. Усмихвайте се по-често!</p> <p>Усмивката ще ви направи да изглеждате прекрасно дори и без козметика.</p> <p><strong>И не забравяйте:  </strong></p> <p>Грижата за външния вид започва от сърцето и душата. В противен случай никаква козметика няма да помогне. – Коко Шанел</p> <h3>автор: Петя Кутлева</h3> <h3>източник: lifehack.bg</h3>         