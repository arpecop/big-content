---
title: 0039a85fefb537a5033cba950ce5e9f9_t
mitle:  "Най-силните страни на всяка Зодия"
description: "Всяка зодия има своите достойнства, своите недостатъци и черти в характера, които не приличат на никоя друга. Истина е хората повече се различават помежду си, отколкото си приличат. За това е много трудно да се напаснеш с някого и да знаеш, че отношенията ви ще са гладки от началото до края. Невъзможно е! Това са …"
image: "https://cdnone.netlify.com/db/2017/04/girls-1487825_640-e1507661999350.jpg"
---

          <img src="https://cdnone.netlify.com/db/2017/04/girls-1487825_640-e1507661999350.jpg"/>Снимка - Pixabay        <p><em>Всяка зодия има своите достойнства, своите недостатъци и черти в характера, които не приличат на никоя друга. Истина е хората повече се различават помежду си, отколкото си приличат. За това е много трудно да се напаснеш с някого и да знаеш, че отношенията ви ще са гладки от началото до края. Невъзможно е!</em></p> <p><strong>Това са силните страни на всяка една от зодиите.</strong></p> <p>НАЙ-СИЛНАТА ЗОДИЯ Може и да се изненадате, но това е зодия <strong>Риби</strong>. Да, тези романтици с нежни души всъщност са и най-силните характери, събрали много мъдрост под воала на емоцията. Защото, каквото и да става, те може да се огъват, но никога не се чупят!</p> <p>НАЙ-СЕКСАПИЛНАТА ЗОДИЯ Това е <strong>Овенът</strong>. Нейните представители са енергични, решителни, но по-важното е, че от тях струи магнетизъм, който няма как да се обясни. Дори, когато въпросният субект не блести с неземна красота, пак около него има рояк от ухажори от противоположния пол. Това се дължи на тази почти мистична, мощна сексуална енергия.</p> <p>НАЙ-НАДЕЖДНАТА ЗОДИЯ Това е <strong>Девата</strong>. И под надеждна се има предвид няколко неща – вярност, закрила и грижовност. Може и да мрънка, може и да критикува, може и да ви дразни с безкрайните си претенции. Но щом сте спечелили сърцето й, нито ще ви изневери, винаги ще гледа нуждите ви да са задоволени. А ако някой иска да ви навреди, ще го накара да съжалява, че се е родил.</p>     <p>НАЙ-КОВАРНАТА ЗОДИЯ Едва ли ще се изненадате, че това е <strong>Скорпионът</strong>. Реши ли да си отмъсти, ще действа до край и няма да пропусне и най-дребната възможност да ви заболи. В същото време, ако той върши нещо подло и нередно е почти невъзможно да го заподозреш. Изобщо, хората са казали, прави, струвай, но не си навличай Скорпион за враг.</p> <p>НАЙ-КРАСИВАТА ЗОДИЯ Що се отнася за хубав външен вид, Природата е най-благосклонна към <strong>Стрелеца</strong>. Представителите на тази зодия обикновено имат слаби, стегнати, гъвкави и много симетрични тела. Нещо повече – те са и много суетни и се стараят винаги да изглеждат добре. Което още повече подсилва тяхната привлекателност.</p> <p>НАЙ-КЪСМЕТЛИЙСКАТА ЗОДИЯ Да не кажем направо най-щастливата, е <strong>Близнаци</strong>. Те по природа са оптимисти (и има защо) и всеки Близнак, отклонил се по пътя на негативизма, само ще си пати. Но като цяло Близнакът винаги се озовава на точното място в точния момент. Не винаги му върви в лотарията, например, но съдбата му е такава, че каквото и да става, в крайна сметка накрая той пак печели нещо.</p>     <p>НАЙ-СЕМЕЙНАТА ЗОДИЯ Безспорно това е <strong>Ракът</strong>. За представителите на тази зодия семейството е всичко! И едва ли има друга зодия, която да им стъпи на малкия пръст по възпитание на деца, умения за създаване на уют, грижовност и себераздаване. Не случайно за Рака е много важно да открие партньор високи морални ценности и добра душа.</p> <p>НАЙ-ОБЩИТЕЛНАТА ЗОДИЯ Стане ли дума за убеждаване, разбиране, дискусия, защита или просто сладки приказки, <strong>Везните</strong> нямат равни. Те могат да разгледат въпроса от абсолютно всеки ъгъл и да анализират всяко евентуално развитие. Но по-важното е, че намират общ език с абсолютно всеки един човек! Ще очароват както президента, така и клошаря, ровещ в кофата.</p> <p>НАЙ-ПОТАЙНАТА ЗОДИЯ Е <strong>Козирогът</strong>. И не знаме дали потайна или неразгадаема е по-точната дума. Или и двете. Не само, че не споделя чувствата и мислите си, ами и почти винаги запазва хладнокръвие и не можеш дори да предположиш какво точно се крие в главата й. Колкото и добър психолог да си, ако Козирогът сам не пожелае да ти разкрие, не можеш да изкопчиш нищо.</p>     <p>НАЙ-ПРЕДСТАВИТЕЛНАТА ЗОДИЯ Е <strong>Телецът</strong>. С перфектни обноски, рядко се изказва нетактично и умее веднага да поправи нещата, ако това се случи. Не обича конфликтите и винаги ще помогне, ако го помолите. Той е толкова изискан, благороден и умен, че в компанията му често изглеждаш като селския глупак, дошъл за мъдрост или помощ при везира.</p> <p>НАЙ-НЕЗАБРАВИМАТА ЗОДИЯ Естествено, е <strong>Лъвът</strong>. Няма как да се устои, (камо ли забрави) на това кралско величие, което винаги блести в тълпата. Като добавим и чувството за хумор, високия интелект, чудесни маниери и бохемско присъствие, тази зодия наистина те кара да се влюбиш за минути. А след това да ти отнеме месеци, дори години, да си я изкараш от ума. Ако изобщо успееш…</p> <p>НАЙ-БЛЯСКАВАТА ЗОДИЯ Екстравагантни, оригинални, модерни, стилни, като звезди от големия екран са <strong>Водолеите</strong>. Буквално с два парцала ще си спретнат тоалет висша мода. Невероятно усещане за стил дори в най-нестандартното облекло. И не само. Самото им излъчване внушава, че са нещо повече от другите. Че ще е истинска чест да ти обърнат внимание.</p> <p>Източник: www.actualno.com</p>        