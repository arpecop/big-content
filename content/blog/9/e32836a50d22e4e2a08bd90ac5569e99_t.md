---
title: e32836a50d22e4e2a08bd90ac5569e99_t
mitle:  "Признаци, които издават влюбения мъж"
description: "Когато човек е влюбен, дори и да се мъчи да се прикрие, той все пак се издава чрез някои едва доловими сигнали. Мъжете не са толкова емоционални и често трудно говорят за чувствата си. Съществуват обаче някои особени признаци, които недвусмислено говорят, че мъжът изпитва чувства към вас. Истината е, че всеки индивид е уникален …"
image: "https://cdnone.netlify.com/db/2017/08/kissing-2353862_640-e1502699064992.jpg"
---

          <img src="https://cdnone.netlify.com/db/2017/08/kissing-2353862_640-e1502699064992.jpg"/>Снимка - Pixabay        <p>Когато човек е влюбен, дори и да се мъчи да се прикрие, той все пак се издава чрез някои едва доловими сигнали. Мъжете не са толкова емоционални и често трудно говорят за чувствата си. Съществуват обаче някои особени признаци, които недвусмислено говорят, че мъжът изпитва чувства към вас.</p> <p>Истината е, че всеки индивид е уникален и ако има съвместимост между двама души, то това ще се прояви по множество начини. Защото не всички хора могат да изразят любовта си с думи, подаръци или цветя.</p> <p>Един от сигурните знаци, че даден мъж е хлътнал по вас, е търсенето на душевна близост, а не само на физическа. Така че, може да сте сигурна в интереса му, ако той търси присъствието ви, звъни по телефона, пише съобщения, разказва за себе си, даже и слуша, което е рядко срещано явление при един мъж, ако не е заинтересован.</p> <p>Ако желанията му са свързани не толкова с физически контакт, мъжът ще бъде истински щастлив да е в компанията на желаната жена и това няма как да не се забележи.</p> <p><strong></strong></p><strong>   </strong><p></p> <p>Друг сигурен знак за симпатията му е, когато забелязва неща, които харесваш или обратно. Ако му прави впечатление и е запомнил любимите ти филми, музика, книги, неща, които случайно сте споделяли в разговор, то определено не е безразличен към теб.</p>  <p>Мъжете поначало са консервативни и възможността някой да нахлуе в живота им приемат като покушение върху безценната си свобода. И ако все пак се стреми да привлече жената в своето пространство, значи наистина е влюбен.</p> <p>Въпреки това, имайте предвид, че срещата с приятелите му обикновено е стъпка, която се извършва още преди мъжът да е влюбен. Срещата със семейството му обаче е нещо съвсем различно. Гледайте на желанието му да прекарвате повече време заедно с близките му като на един от най-сигурните признаци, че е влюбен във вас.</p> <p>Стигнахме и до последния, но не по важност, признак на влюбения мъж, а именно грижовността. Той може да изразява грижата си по най-невероятни начини. Мъжете могат да бъдат много изобретателни, когато поискат – закуска в леглото или бижуто, което сте харесали при последното посещение в мола. Няма значение как ще го покаже, но щом започне да се грижи за вас, нямайте съмнение – влюбен е!</p> <p>източник: ezine.bg</p> <p><strong></strong></p><strong>   </strong><p></p>        