---
title: 69dd1473d28a0af6eb4c1b9747ef9fd9_t
mitle:  "Седемте етапа на развитие според психологията. Вие в кой сте?"
description: "Да израснеш в психологичен смисъл е важно не само за да сте успешни и да се познавате по-добре, но и за да сте по-щастливи. Малко хора обаче преминават през всеки от етапите. Повечето хора застиват в една фаза, а в коя се намирате вие, може да разберете според признаците, които описват всяка от тях. Няма …"
image: "https://cdnone.netlify.com/db/2017/10/reading-2798775_640-e1508146483413.jpg"
---

          <img src="https://cdnone.netlify.com/db/2017/10/reading-2798775_640-e1508146483413.jpg"/>Снимка - Pixabay        <p>Да израснеш в психологичен смисъл е важно не само за да сте успешни и да се познавате по-добре, но и за да сте по-щастливи. Малко хора обаче преминават през всеки от етапите.</p> <p>Повечето хора застиват в една фаза, а в коя се намирате вие, може да разберете според признаците, които описват всяка от тях. Няма категорично положителен или категорично отрицателен етап, а всеки от тях носи хубави и лоши промени със себе си.</p> <p>Много хора изпитват удобство в някоя от фазите и по тази причина не се осмеляват да предприемат следващата крачка в развитието си. Експертите обаче казват, че ще сме доволни от живота си само ако вървим към прогрес.</p> <p>Разгледайте галерията ни и разберете кои са 7-те фази на психологическо развитие и определете в коя се намирате вие.</p> <h3>Първи етап – себепознание</h3> <p>Това е фазата, в която знаете съвсем малко за себе си и освен предимствата и недостатъците на външния си вид по отношение на емоциите и психиката си сте невежа. Тепърва трябва да учите какви са нуждите ви, как да се погрижите за тях и какво ви мотивира при взимането на решения. Това обаче е фазата, в която сме най-любознателни и с удоволствие изследваме света.</p>     <h3>Втори етап – сравнение</h3> <p>След като разберем какво искаме и не искаме от живота си, идва фазата, в която сравняваме своите желания, предимства и недостатъци с тези на другите. Започваме наум или на глас да се чудим дали сме по-добри от останалите и силно завиждаме на хората, постигащи успехите, за които си мечтаем. Но това е и фазата, в която имаме възможност да развием най-много умения.</p> <h3>Трети етап – модификация</h3> <p>В третия етап от личностното си развитие сме готови за промени. Отваряме се за нови знания и се готови да се учим от света около себе си. Създаваме най-много контакти, включваме се на различни социални събития, но заедно с това и сме зависими от мнението на околните. Колкото повече учим, толкова повече се съмняваме в себе си, защото все още не сме приели недостатъците си.</p> <h3>Четвърти етап – приемане</h3> <p>Четвъртата фаза е фазата на приемането на недостатъците. Осъзнаваме, че има сфери, в които сме много добри и такива, в които няма да се справяме отлично. Самочувствието ни расте, защото сме приели и двете страни на характера си, а склонността към критика, осъждане и обиждане на другите намалява, защото се чувстваме достатъчно уверени в тялото си и с успехите си. От друга страна обаче, това е фазата, в която ни предстои най-много планиране и работа.</p>     <h3>Пети етап – целеустременост</h3> <p>Щом осъзнаем кои са нашите качества и недостатъци, идва и петата фаза на развитие – целеустремеността. При нея не само мечтаем за щастие, пътувания и постижения, а започваме да градим и стратегии за реализирането им. Това е фазата, в която на практика показваме на какво сме способни и какво сме научили през годините. Демонстрираме личните си принципи и приоритети и с това ограничаваме кръга си от познати и приятели.</p> <h3>Шести етап – реализиране на потенциала</h3> <p>Това е фазата, която малко хора достигат, защото, за да реализираш потенциала си, трябва да се изправиш срещу най-големите си страхове. С излизането си от зоната на комфорт, сигурността и спокойствието се изпаряват, защото се появява страхът от провал. Но само когато се изправим срещу съмненията си и се разделим със старите си навици, ще може да извадим наяве талантите си.</p> <h3>Седми етап – израстване</h3> <p>При последната фаза от личностното развитие човек се чувства удовлетворен от живота си и щом погледне назад, може да каже, че не съжалява за нищо. Напълно е наясно със себе си и без значение какви трудности е преживял или му предстои да преживее, може да каже, че е щастлив, защото намира смисъл в тях.</p> <p>източник: sanovnik.bg</p> <p> </p>        