---
title: be3d775f18bb8ed55821a335cf03e289_t
mitle:  "Чуй ме за миг - Аз съм твоята душа"
description: "Поспри и ме изслушай, моля те, за миг! Говоря Аз – твоята Душа. Не ще говоря много, но дълго отлагах това. Имам нужда да ме изслушаш, защото спря да се усмихваш на света и той също престана да се смее. Защото нашият живот е огледало на това, което се случва вътре в нас. Вървиш вперила …"
image: "https://cdnone.netlify.com/db/2017/05/woman-1246224_640.jpg"
---

          <img src="https://cdnone.netlify.com/db/2017/05/woman-1246224_640.jpg"/>Снимка - Pixabay         <p>Поспри и ме изслушай, моля те, за миг! Говоря Аз – твоята Душа. Не ще говоря много, но дълго отлагах това.</p>   <p>Имам нужда да ме изслушаш, защото спря да се усмихваш на света и той също престана да се смее. Защото нашият живот е огледало на това, което се случва вътре в нас. Вървиш вперила поглед в земята, мрачна и тъжна, а там няма как да видиш, когато някой те се усмихне, или когато някой има нужда от твоята усмивка. Моля те, чуй ме и ме послушай! От утре се усмихвай повече, на себе си, на всички, на света!</p> <p>Имам нужда да ме изслушаш, защото спря да се обичаш. По пътя получи толкова много Любов и толкова много Обич разпиля, ненапразно. Но това не компенсира липсата на обичта, от която лишаваше себе си. Моля те, чуй ме и ме послушай! Обичай се, заслужаваш го!</p>     <p>Имам нужда да ме изслушаш, защото спря да вярваш в себе си и забрави накъде вървиш. Издигна в живота си фалшиви идеали и започна да преследваш въздушни химери, а щастието е в малките неща, щастието не е външно явление, а вътрешно проявление. Моля те, чуй ме и ме послушай! От утре ходи с високо вдигната глава и продължи по своя път, дори сама!</p> <p>Имам нужда да ме изслушаш, защото тръгна след Вината и Съмнението, а те те водят в грешни посоки. Вината те разяжда и те дърпа към твоето минало, иска да те прикове там с тежки, железни вериги. Съмнението, от своя страна, те привлича и омяйва с фалшиви обещания, а цели единствено да те откаже от мечтите ти. Моля те, чуй ме и ме послушай! Скъсай веригите им, още сега!</p> <p>Имам нужда да ме изслушаш, защото обърна гръб на мечтите си, примири се. А имаш крила да летиш. Трябва ти само Надежда, а тя те чака да покорите върховете заедно. Моля те, чуй ме и ме послушай! Никой никога няма да те обича толкова силно, колкото те обичам аз!</p> <p>С безрезервна и безусловна обич: твоята Душа</p>  автор: Даринка Янева източник: http://gnezdoto.net          