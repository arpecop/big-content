---
title: b92f74efdea0bff8266eb3997a0e20c9_t
mitle:  "Тръгвайте си навреме"
description: "Тръгвайте си навреме. За вкъщи – дори и никой да не ви чака там. От купона – без „последната чашка“. От неуместните връзки. От глупавите навици. От депресията и мрачните мисли. От тежките спомени. От хората, които ви скапват. Или от човека до вас. Не чакайте момента, в който ви притискат обстоятелствата, в който сте принудени да …"
image: "https://cdnone.netlify.com/db/2017/12/flowers-2706250_640-e1514297187669.jpg"
---

          <img src="https://cdnone.netlify.com/db/2017/12/flowers-2706250_640-e1514297187669.jpg"/>Снимка - Pixabay        <p>Тръгвайте си навреме. За вкъщи – дори и никой да не ви чака там. От купона – без „последната чашка“. От неуместните <strong>връзки</strong>. От глупавите навици. От депресията и мрачните мисли. От тежките спомени. От хората, които ви скапват. Или от човека до вас.</p> <p>Не чакайте момента, в който ви притискат <strong>обстоятелствата</strong>, в който сте принудени да взимате решение при неизгодни за вас условия, когато сте притиснати от обществени нагласи, когато се отдалечавате от вашите истински и искрени жизнени мотиви и се опитвате нещо да „спасите“…</p> <p>Ако вече не сте способни по някаква причина да дадете един на друг това, с което да се чувствате добре, не лишавайте другия от опитите и надеждата да намери това нещо в други отношения или в самия себе си. Не отнемайте на другите шанса да бъдат <strong>щастливи</strong> по начин, по който те го разбират. Защото всеки от нас се намира в своята точка на еволюция, движи се в своя ритъм, излъчва на своя честота и получава свой собствен опит.</p>     <p>И ако вие сте в резонанс с някого – вие сте се открили един друг и танцувате общ<strong> танц</strong>. Ако пък сте в продължителен дисонанс – то вземете опита от връзката, подпишете се под него, благодарете и… си тръгнете навреме.</p> <p>Тръгвайте си навреме, не оставяйте дълбоки <strong>белези</strong> в живота си, не заразявайте душата си с ненаситния вирус на вината, която упорито ви отблъсква от вашия уникален и единствен живот.</p> <p>Ценете живота си повече отколкото другите го ценят. Тръгнете си навреме, ако някой поставя своя <strong>живот</strong> над вашия. Никой не е дошъл на този свят, за да лежи на жертвен олтар. Животът не е даден на човек, за да принася в жертва най-великия дар – самият живот и способността да обича.</p>     <p>Лесно е да изгубиш себе си, да се претопиш в нечий чужд живот и в нечия друга реалност. Трудното е да намериш себе си. Само ние можем да определим мярката за себе си и да допуснем нейното използване. Да <strong>жертвате</strong> себе си или да отдадете своя живот, участвайки в нечий друг, са напразно изгубени сили.</p> <p>Всички отношения са плодотворни, когато в тях има обмен, взаимодействие, възвращаемост. Това е танц между двама. Но ако вече сте започнали да си настъпвате краката до <strong>болка</strong>, трябва да прекратите този танц, да заличите раните и да започнете нов, по-красив. Най-добре с нов партньор. И това се отнася за всички взаимоотношения – семейни, бизнес, приятелски.</p> <p>Научете се да си тръгвате навреме както в рамките на създадената ситуация, така и от самите ситуации и обстоятелства в живота ви. Вие винаги знаете кога е настъпил този момент. Доверявайте се на себе си, не се убеждавайте, не <strong>лъжете</strong> себе си и другите.</p>     <p>Няма лоши <strong>хора</strong>, както понякога ни се иска да вярваме. Просто има хора, които са различни от нас. И в свещенодействието, наречено живот, няма друга отговорност освен пред самите нас.</p> <p>Всичко, което се случва в живота ни, всичко, което се случва около нас се случва с нашето разрешение. Ние позволяваме животът да бъде такъв, какъвто е. Ние позволяваме сивите нюанси да преобладават в него, ние допускаме страха… ние позволяваме да бъдем <strong>аутсайдери</strong> в собствения си живот.</p> <p>Огледайте се, може би е време да си тръгнете от всичко това. Трудно е, но е важно. Тръгнете си навреме от оценките и мнението на другите, обърнете се към себе си. Не търсете вашата опорна точка в другите. Тя не е там! Както няма <strong>щастие</strong> в някой или нещо, ако го няма във вас самите. В края на краищата само така можете да преобърнете целия си свят.</p>     <p>Тръгнете си навреме от <strong>илюзиите</strong> и натрапчивите страхове, но продължете да мечтаете, да опитвате и да се движите напред. Не се страхувайте от грешките – все пак сте опитали. Не се страхувайте от реакциите на другите – така или иначе не можете да ги предвидите, докато не направите това, което сте намислили. Просто се движете напред!</p> <p>Истината е проста – всичко се случва навреме. Даже <strong>чудесата</strong>. Затова си тръгнете навреме. И не задържайте никого. Защото така пренаписвате сценария и на своя, и на нечий чужд живот.</p> <p><em>Източник: slovomiru.com / Превод: gnezdoto.net</em></p>        