---
title: 99731aff9bcd740319057251460a4be9_t
mitle:  "Жената с разбито сърце е най-силната жена"
description: "„Сигурно сте чували за японската практика кинцуги – изкуството да поправиш счупеното. При него счупената керамика се реставрира чрез специално лепило, в което има примеси на злато или сребро, което придава на пукнатите уникална красота. Кинцуги ни напомня, че и счупеното може да е красиво… също като разбитото сърце и наранената жена. Истината е, че …"
image: "https://cdnone.netlify.com/db/2017/08/fingers-1834818_640-e1503158717340.jpg"
---

          <img src="https://cdnone.netlify.com/db/2017/08/fingers-1834818_640-e1503158717340.jpg"/>Снимка - Pixabay        <p>„Сигурно сте чували за японската практика кинцуги – изкуството да поправиш счупеното. При него счупената керамика се реставрира чрез специално лепило, в което има примеси на злато или сребро, което придава на пукнатите уникална красота. Кинцуги ни напомня, че и счупеното може да е красиво… също като разбитото сърце и наранената жена.</p> <p>Истината е, че жената, чието сърце е било разбито, е не просто по-красива, но и много по-силна от другите. Ето защо искам да кажа няколко неща на всички жени с разбити сърца:</p> <p>Разбитото сърце зараства, момичета, и след това е по-здраво от преди. И не е изненадващо, че жените с разбити сърца са по-силни.</p> <p>И искам да изясня нещо, под жена с разбито сърце нямам предвид онези жени, които са били зарязани и затова давят мъката си всеки ден по баровете в търсене на нов приятел.</p> <p><strong></strong></p><strong>   </strong><p></p> <p>Не говоря за жените, които искат да получат внимание на всяка цена, защото се чувстват наранени, самотни или недооценени. Аз не съдя такива жени, вероятно всички в един момент от живота си сме били в такова положение, но в момента не говоря за тях.</p> <p>Не говоря и за жените, които са загубили работата си, които са загубили близък, които не знаят какво да правят с живота си. Тяхната болка е част от живота. Всички ние сме преживявали нощи, пълни със съмнения и страх, но това е част от живота.</p> <p><strong>Говоря за онези жени, които са преживели истински кошмари наяве, които са били съкрушени от живота, но после са намерили сили и са продължили напред. Може би не много уверено, може би с мъка, но са продължили. Сърцето им е било разбито на парчета, душата им е била ранена, но волята им не се е сломила, защото знаят, че още има надежда щом дишат. </strong></p> <p>Това са онези жени, които са изтърпели чудовищни актове на насилие, които са били подлагани на емоционален тормоз с години, но са оцелели.</p> <p><strong></strong></p><strong>   </strong><p></p> <p>Жените, които са се надигнали от пепелта като феникс, идват от различни прослойки на обществото, но са обединени от общо качество – те не се предават. А тази воля се изковава с времето. Пробуждането на силата у жената е нещо прекрасно и красиво.</p> <p>Намирането на силата в теб не е еднопосочен път, понякога той се разклонява, криволичи, по него няма табели… важното е да вървиш напред.</p> <p>А самата сила не е абсолютна, жените с разбити сърца са силни дори когато са раними. Те са силни дори когато губят надежда. Те са силни дори когато правят грешки. Те са силни, защото не се предават. А в упорството се крие истинската красота.</p> <p>Това е най-добрият съвет, който мога да дам на жените с разбити сърца, а и на всички хора изобщо – бъдете упорити, не се предавайте.</p> <p>Можете да поправите счупеното, можете да се научите да обичате пукнатините. Запълнете ги с надежда, запълнете ги с воля и тези пукнатини ще заблестят като истинско злато.“</p> <p>Лиз Шулц</p> <p>Източник: dama.bg</p>        