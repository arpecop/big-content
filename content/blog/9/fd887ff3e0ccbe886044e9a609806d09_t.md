---
title: fd887ff3e0ccbe886044e9a609806d09_t
mitle:  "6 неща, които трябва да спрем да очакваме от другите"
description: "Единственият начин да избегнем влиянието на околните върху нашия живот е, като престанем да сме част от социалната реалност, която познаваме. С други думи, това влияние е неизбежно. И все пак, от нас зависи дали ще му позволим да определя всеки наш ход, или ще изберем да му попречим да се меси в поведението и …"
image: "https://cdnone.netlify.com/db/2017/10/travel-2162030_640-e1508233966749.jpg"
---

          <img src="https://cdnone.netlify.com/db/2017/10/travel-2162030_640-e1508233966749.jpg"/>Снимка - Pixabay        <h3>Единственият начин да избегнем влиянието на околните върху нашия живот е, като престанем да сме част от социалната реалност, която познаваме. С други думи, това влияние е неизбежно.</h3> <h3>И все пак, от нас зависи дали ще му позволим да определя всеки наш ход, или ще изберем да му попречим да се меси в поведението и действията ни. Разбира се, първата част далеч не звучи като рецепта за по-щастлив и спокоен живот. Затова нека видим някои от начините да се отървем от товара на постоянната грижа за другите.</h3>  <h3>„Вие сте най-големият си враг. Ако се научите да не изисквате невъзможно съвършенство от себе си и от другите, може би ще намерите щастието, което винаги ви се е изплъзвало“ – Лиса Клейпас</h3>      <h3><b>Не очаквайте другите да ви уважават, ако сами не уважавате себе си</b></h3> <p> </p> <h3>Самовъзприятието ви е ключът към вашата същност. Именно то води хората, търсещи път към вас. Трябва да разберете, че не можете да очаквате някой да ви уважава, ако не уважавате сами себе си, нито пък някой ще ви се възхищава, ако сами не си се възхищавате. Точно в тази минута, вземете решението да спрете да търсите доказателства в другите за това, че сте красиви, силни и способни. Вярвате или не, вие сте изключителни. Никога не се съмнявайте в това!</h3> <h3><b>Спрете да очаквате от хората да знаят какво мислите</b></h3> <h3>Били ли сте някога разочаровани от действията или бездействието на някого, просто защото не сте му обяснили как точно бихте искали той да постъпи? Тогава е време да разберете, че хората не можем да четем умове. Спестете си разочарованието и спрете да очаквате от околните да знаят какво ви се върти в главата. Комуникацията е ключът към здравословните взаимоотношения и вътрешния мир. Когато опознавате нов партньор, зарежете игричките и просто говорете това, което мислите. Когато имате проблем с приятели, бъдете честни и проявете готовност да обсъдите ситуацията. Ако смятате, че е време да получите повишение, кажете го ясно и бъдете готови да покажете, че заслужавате. Разбира се, има неща, които трябва да бъдат почувствани, а не казани. Вземете това предвид и подхождайте към всяка ситуация открито. Ако сте искрени и споделяте мислите си, ще си спестите много и неприятни недоразумения и усложнения, а животът ви ще стане по-хубав.</h3>     <p> </p> <h3><b>Не очаквайте от другите да ви правят щастливи</b></h3> <h3>Сигурно някъде там има човек, който ще ви направи щастливи, но не го търсете. Спрете да очаквате от всеки един човек, с когото ви срещне животът, да ви носи радост и блаженство. Понякога ще имате чувството, че някой ви прецаква живота, но като го съдите и му се ядосвате, няма да стигнете доникъде.  Приемете факта, че личното щастие е най-естествената цел на всяко човешко същество. Понякога чуждата представа за щастието може да ви се стори в разрив с вашата собствена. Трябва да разберете, че това е напълно нормално и че сте напълно способни да бъдете щастливи без чужда намеса. Друг път, представата ви за щастие ще включва и човек, когото сте срещнали и който ви е станал скъп.</h3> <h3><b>Спрете да разчитате на другите за собственото си благосъстояние</b></h3> <h3>Щом свикнете да разчитате на някой друг за вашето добруване, спирате да полагате достатъчно грижи за самите себе си. Вместо постоянно да чувствате липсата на нечие присъствие, опитайте се да се радвате на своето собствено! Не оправдавайте мързела си с мисълта, че когато срещнете правилния човек, всичко ще си дойде на мястото. Никой не трябва да има по-голям контрол върху вашето настояще от самите вас. Забравете, че животът ви може да стане по-добър с помощта на „правилния партньор“, защото, докато очаквате появата му, спирате да живеете и само съществувате. Вие сте правилният човек, който винаги ще присъства в живота ви!</h3>     <h3><b>Не очаквайте околните винаги да са в настроение</b></h3> <h3>Няма нищо лошо в това, винаги да поставяме себе си на първо място, но това не трябва да ви кара да пренебрегвате другите. Бъдете грижовни и деликатни към всички, защото всеки, с когото се срещнете, води свои собствени битки, за които може би не знаете. Не очаквайте от околните винаги да са в настроение. Всички си имаме проблеми. Научете се на състрадание. Бъдете готови да се сблъскате с грубо отношение, безразличие или жестокост, но не бързайте да ставате съдници. Всеки си има своите причини, както и правото да греши.</h3> <h3><b>Не очаквайте околните да отговарят на вашата представата за тях</b></h3> <h3>Всички знаем колко изморително и разочароващо е да се опитваме да се впишем в очакванията на другите за това, какви трябва да бъдем. Но често ни убягва фактът, че ние също натоварваме околните с подобни наши очаквания. Затова трябва да спрем да настояваме другите да се променят, само защото ние имаме определена визия за това, какви искаме да бъдат.</h3> <h3>   </h3> <h3>Духовното израстване изисква щедрост, но не в материалния смисъл на думата. Давайки свобода на хората да бъдат себе си около нас, вие ги дарявате с крила и с човек, с когото да полетят.</h3> <h3>И все пак не бъркайте толерантността със задължението да търпите хора, които ви правят нещастни. Ако откриете у някого качества, които не можете да преглътнете, значи този човек не бива да е част от живота ви. Освен това, е излишно да очаквате от него да се промени.</h3> <h3>Трудно е да се преборим с очакванията си. Те са някак естествени и често ни създават много неприятности. Затова, преди да започнете да си създавате нови такива, отделете малко време за размисъл. Дали сте дали от всичко от себе си, преди да започнете да очаквате същото от другите? Били ли сте на мястото на тези хора? Сигурни ли сте, че сте заобиколени от правилното обкръжение?</h3> <h3>Никога не е късно да променим живота си, ако това значи да сме доволни и в мир със себе си.</h3> <p>източник: evolife.bg</p>        