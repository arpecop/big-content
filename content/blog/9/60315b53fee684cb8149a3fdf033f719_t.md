---
title: 60315b53fee684cb8149a3fdf033f719_t
mitle:  "3 чувства, които да отбягвате, за да бъдете щастливи"
description: "Има безброй много чувства, които ви пречат да бъдете истински щастливи. Днес искаме да разгледаме обстойно три от тях. Истината е, че заобикалящата ви среда оказва огромно влияние върху личността ви. Вашата личност се развива с течение на времето. Средата, в която живеете, изиграва съществена роля и в установяването на чувствата ви и начина, по …"
image: "https://cdnone.netlify.com/db/2017/10/beautiful-1274361_640-e1507830097909.jpg"
---

          <img src="https://cdnone.netlify.com/db/2017/10/beautiful-1274361_640-e1507830097909.jpg"/>Снимка - Pixabay        <p><strong>Има безброй много чувства, които ви пречат да бъдете истински щастливи</strong>. Днес искаме да разгледаме обстойно три от тях.</p> <p>Истината е, че заобикалящата ви среда оказва огромно влияние върху личността ви. Вашата личност се развива с течение на времето.</p> <p>Средата, в която живеете, изиграва съществена роля и в установяването на чувствата ви и начина, по който реагирате на тях. Ако сте наясно с това обаче, е възможно да опитате да контролирате негативните си емоции и да станете по-щастливи.</p> <p>Разгледайте тези <strong>3 емоции, които може би ви пречат да бъдете истински щастливи.</strong> След това се опитайте да ги контролирате.</p>     <h2>1. Вина</h2> <p> </p> <p>Ако искате да бъдете щастливи, първото чувство, което трябва да отбягвате, е <strong>вината</strong>. Тя без съмнение е <strong>едно от най-мощните оръжия, които останалите могат да използват срещу вас.</strong></p> <p>Някои хора ви карат да се чувствате виновни, когато не желаете да направите това, което им се иска.</p> <p>Проблемът е, че<strong> тази емоция остава дълбоко закотвена в ума и в тялото ви</strong>. Може дори да остане там завинаги.</p> <p>С течение на времето ще разберете, че<strong> вършите това, което другите пожелаят, само заради чувството си за вина.</strong> Може да влачите тази вина със себе си в продължение на дълги години.</p> <p>Добрата новина е, че не сте обречени да се чувствате по този начин. Следващия път, когато усетите вина, <strong>се опитайте да разберете къде се корени проблемът.</strong></p>  <p>Наистина ли се чувствате зле, защото сте направили нещо, което противоречи на <strong>ценностите</strong> ви? Или се чувствате така, защото някой е казал, че вършите нещо нередно?</p> <p>Показвайте своята любов и благодарност на хората, които обичате. Трябва да знаете обаче, че<strong> някои от тях може би се опитват да ви контролират чрез тази емоция</strong>. Ако това е така, бъдете категорични, че няма да го позволявате повече.</p> <p>Това не означава, че трябва да се противопоставяте на ценностите си. Трябва да вършите това, което ви прави щастливи. Запомнете, че <strong>най-голямата грешка, която може да направите, е да живеете живот, който би се харесал на останалите, вместо да търсите собственото си щастие.</strong></p>     <h2>2. Срам</h2> <p> </p> <p>Нормално и полезно е да изпитвате срам, когато вършите нещо, което противоречи на принципите ви, особено ако и  останалите го считат за лошо. Също така е нормално да се срамувате, когато решенията или действията ви ви поставят в неудобна ситуация.</p> <p>В действителност<strong> срамът е интересен механизъм за оцеляване</strong>. Той се появява, за да ви покаже какви <strong>стереотипи</strong> и образци сте нарушили.</p>  <p><strong>Ако обаче винаги се чувствате засрамени, значи имате проблем</strong>. Това се случва, ако имате ниска самооценка.</p> <p><strong>Спрете за момент и разберете какво се случва.</strong> Срамът ли е това, което ви възпира? Стоите ли си вкъщи, вместо да излезете с човека, когото харесвате, само защото смятате, че не сте достатъчно добри за него? Откъде идва това чувство?</p> <p>Вероятно се чувствате по този начин, защото някой ви е накарал да изпитате огромен срам в миналото си. Това може би ви затруднява да се сблъскате отново с подобна ситуация.</p> <p>Важно е да запомните, че<strong> вие ръководите собствения си живот.</strong></p> <p>Трябва да изпитвате срам, <strong>само когато решенията, които взимате, не съответстват на това, което считате за правилно.</strong></p> <p>Научете се <strong>да разпознавате кога другите хора ви карат да се срамувате и не им го позволявайте</strong>. Не е лошо да цените мнението им. Просто не пренебрегвайте своето.</p>     <h2>3. Негодувание</h2> <p> </p> <p>Негодуванието е емоция, която се появява, когато<strong> виждате, че сте направили нещо добро, но останалите не са го оценили</strong>. Може да се появи и когато другите хора не вършат това, което очаквате.</p> <p>Проблемът при това чувство е, че ви предупреждава, че<strong> вероятно очаквате повече от останалите или пък правите твърде много за тях.</strong></p> <p>Ето защо е важно <strong>да се научите да бъдете бдителни що се касае до негодуванието</strong>. Това чувство нахлува в живота ви по някаква причина.</p> <p>Да, наясно сме, че може би мразите тази емоция. Но тя няма да изчезне за една нощ.</p> <p><strong>Открийте къде се корени проблемът и намерете решение за него.</strong></p> <p>Понякога просто трябва да го преодолеете и да <strong>продължите напред</strong>. Друг път се налага да направите много повече от това.</p> <p>При всички случаи, направете това, което считате за необходимо. Може да поговорите с някого и да поплачете на рамото му или пък да изкарате яда си върху възглавницата.</p> <p><strong>Най-добрият начин да се преборите с негодуванието е чрез любовта</strong>. Оставете споровете и омразата зад гърба си.</p> <h2>Вие сами решавате дали да бъдете щастливи или не</h2> <p>Показахме ви три емоции, които да отбягвате, за да бъдете по-щастливи. Сега всичко, което остава, е да разберете, че <strong>вие сами определяте колко щастливи или нещастни да бъдете.</strong></p> <p><strong>Не позволявайте на останалите да определят чувствата и действията ви.</strong></p> <p>източник: zdraveikrasota.bg</p> <p> </p>        