---
title: faa4415c170f7dfc9276f972caef1919_t
mitle:  "Притча за силата на любовта и... Думите"
description: "Това е една тъжна притча за взаимоотношенията в двойката и за ужасяващите последствия, които можем да предизвикаме с прибързаните си заключения. Когато има и друг начин. Просто да разговаряме с партньора си и да проверим дали сме разбрали правилно. Не всичко, което виждаме, чуваме и вярваме за другия отговаря на истината. Вижте защо… Мъж и …"
image: "https://cdnone.netlify.com/db/2017/09/maldives-698501_640-e1505773326106.jpg"
---

          <img src="https://cdnone.netlify.com/db/2017/09/maldives-698501_640-e1505773326106.jpg"/>Снимка - Pixabay         <p><em>Това е една тъжна притча за взаимоотношенията в двойката и за ужасяващите последствия, които можем да предизвикаме с прибързаните си заключения. Когато има и друг начин. Просто да разговаряме с партньора си и да проверим дали сме разбрали правилно. Не всичко, което виждаме, чуваме и вярваме за другия отговаря на истината. Вижте защо…</em></p>   <p>Мъж и жена били женени от десет години. Но нямали деца. Въпреки това Сара и Дейв останали заедно с надеждата да им се роди рожба, преди да е изтекла единайстата година от брака им. Това бил последният им шанс, защото близки и приятели настоявали, че трябва да се разведат. Но това било трудно решение заради силната любов, която ги свързвала.</p> <p>Изминали месеци и един ден, прибирайки се от работа, Дейв видял жена си на улицата в компанията на друг мъж. Двамата стояли прегърнати и изглеждали много щастливи. През следващата седмица ги виждал заедно на най-различни места, а една вечер, връщайки се от работа, видял същия мъж да изпраща жена му до вратата на дома им и да я целува по бузата. Съпругът се задушавал от безсилен гняв и тъга, но не казал нищо на жена си. </p>    <p>Два дни по-късно, след напрегнат ден в работата, Дейв тъкмо си наливал чаша вода от чешмата, когато звъннал телефонът. Той вдигнал слушалката, но още преди да е заговорил, от другата страна някой казал:</p> <p>– Здравей, скъпа, чакай ме тази вечер у вас. Както ти обещах.</p> <p>Съпругът затворил, без да дочака да чуе повече. Гласът бил мъжки. Сигурен бил, че е същият тип, когото през последните дни виждал толкова често с жена си. Изведнъж целият се разтреперил при мисълта, че е изгубил жена си заради друг. Чашата се изплъзнала от ръката му и се разбила на пода.</p> <p>Изплашена, жена му веднага притичала в стаята с думите:</p> <p>– Какво се случи? Добре ли си? </p>    <p>В гнева си той я отблъснал от себе си. Сара изгубила равновесие и паднала. Тя останала да лежи на пода, без изобщо да помръдне. В този миг съпругът осъзнал, че се е свлякла точно на мястото, където се била разбила чашата. От тялото ѝ стърчало голямо парче стъкло. Въпреки че успял да напипа пулса ѝ, тя продължила да лежи безжизнена на пода. Напълно объркан, Дейв забелязал някакъв плик в ръката ѝ. Той взел плика и го отворил – вътре имало писмо. Започнал да чете и останал потресен.</p> <p>А там пишело:</p> <p><em>„Скъпи мой, думите не ми стигат от вълнение и затова реших да го напиша. От една седмица ходя на лекар, но исках да съм напълно сигурна, преди да ти съобщя новината.</em></p> <p><em>Лекарят потвърди, че съм бременна с близнаци.</em></p> <p><em>Няма да повярваш! Този лекар е моят отдавна изгубен брат, когото не бях виждала, откакто с теб се оженихме. Той обеща да ме наблюдава по време на бременността и да ми осигури най-добрите лекарски грижи, без да поиска нито цент в замяна. </em></p><em>   </em><p></p> <p><em>Днес ще дойде у дома на вечеря.</em></p> <p><em>Благодаря ти, че остана до мен!</em></p> <p><em>Твоя любяща съпруга“</em></p> <p>Писмото се изплъзнало от ръката му. В този момент на врата се почукало. Когато отворил, Дейв видял същия мъж, когото вече добре познавал. Гостът влязъл вътре и казал:</p> <p>– Здравей! Ти трябва да си Дейв. Аз съм Макс, братът на съпругата ти.</p> <p>Изведнъж Макс видял сестра си, която лежала на пода в образувалата се там локва кръв. Без да губи нито миг повече, той я закарал в болницата. Сара била в кома. И изгубила близнаците.</p> <p><em>Източник: Moral Stories        Превод: Gnezdoto</em></p>         