---
title: c1164187bbaa9d85faddef41434765f9_t
mitle:  "С кой зодиакален знак изобщо не си подхождаш"
description: "Овен Не излизай с: Козирог Овните обичат да нарушават правилата, а Козирозите – да ги създават. Ако си във връзка с Козирог, постоянно ще чуваш критики заради свободолюбивото ти поведение. Спонтанността е твоята втора природа, а Козирогът не може дори да отиде на вечеря без предварителна резервация. Представителите и на двата знака са амбициозни натури, …"
image: "https://cdnone.netlify.com/db/2017/04/beautiful-girl-2003647_640-e1493030890274.jpg"
---

          <img src="https://cdnone.netlify.com/db/2017/04/beautiful-girl-2003647_640-e1493030890274.jpg"/>Снимка - Pixabay        <h3>Овен</h3> <p><strong>Не излизай с:</strong> Козирог</p> <p>Овните обичат да нарушават правилата, а Козирозите – да ги създават. Ако си във връзка с Козирог, постоянно ще чуваш критики заради свободолюбивото ти поведение. Спонтанността е твоята втора природа, а Козирогът не може дори да отиде на вечеря без предварителна резервация. Представителите и на двата знака са амбициозни натури, но Козирозите са женени за работата си. Така че успех да ти обърнат внимание, когато имаш нужда. А ти може и да не си го признаваш, но като всеки Овен, обичаш вниманието и времето прекарано с любимия, докато Козирозите имат нужда от свобода, за да вършат всичките си задачи. Те никога не могат да посветят времето си на един-единствен човек и често имат нужда да са сами.</p> <h3>Телец</h3> <p><strong>Не излизай с:</strong> Водолей</p> <p>И двата знака обичат установените правила и традициите, но всъщност са устроени много различно. Водолеят ще ти се стори като робот, който никога не се отпуска. Когато си във връзка, ти търсиш топлина и уют, придружени с малко шампанско и френски тъмен шоколад. Водолеят пък разчита предимно на логиката и прагматизма. Освен това не очаквай да плаща за скъпите ти удоволствия – можеш да забравиш за виното, шоколада и романтичните гурме вечери, той просто не вижда смисъл в тези разходи. Между чаршафите може и да се получи, защото и двата знака са експериментатори, но в живота… връзката е обречена.</p> <h3>Близнаци</h3> <p><strong>Не излизай със:</strong> Скорпион</p> <p>Играта на съблазняването е особено гореща между тези два знака, защото и двата са майстори на флирта и прелъстяването. Но очакванията ви са коренно различни. Ти си любопитна, забавна и спонтанна, готова си да се впуснеш в играта ви, за да видиш какво ще стане, а той иска от теб абсолютна отдаденост. Трябва да внимаваш и с прословутия му чар, защото Скорпионите са отлични манипулатори и спокойно може да те върти на малкия си пръст.</p> <h3>Рак</h3> <p><strong>Не излизай със:</strong> Стрелец</p> <p>Див, свободолюбив Стрелецът нахлува в живота ти като неукротим вихър, който помита всичко след себе си. И понякога имаш нужда точно от това, но не можеш цял живот да живееш по този начин. Ти обичаш спокойствието и сигурността, а любовта на Стрелеца по-скоро те тревожи, защото никога не знаеш какво можеш да очакваш от него. Неговият натоварен график, пълен със социални мероприятия и пътувания, ще се сблъска с твоя копнеж по дома и желанието ти да сте само двамата. Освен това Стрелците не обичат да бъдат задържани на едно място, те сякаш никога не пускат корени, а се носят по течението, затова той няма да може да разбере защо времето със семейството ти е толкова важно. Такива различия винаги са проблем.</p>     <h3>Лъв</h3> <p><strong>Не излизай с:</strong> Риби</p> <p>Мечтателните и очарователните Риби винаги са те привличали като магнит. И ако си решила да имаш връзка с Риби, може би си мислиш, че те очакват безкрайни часове гушкане, романтични вечери и среднощни разговори, които те пренасят в една магична страна, далеч, далеч от сивото ежедневие. Е, ще трябва да те разочароваме. Зад тяхната мечтателна фасада се крият раздразнителни създания, които обичат да си показват рогата (дори и да не са рогати животни по принцип). Те понякога изпадат в меланхолия и имат нужда да бъдат сами, а на теб това никак няма да ти хареса. Те ще игнорират съобщенията ти, няма да отговарят на обажданията ти. Освен това нито един от двата знака не е много добър с финансите, така че домакинството ви постоянно ще е затънало в дългове. Положението не е особено обещаващо.</p> <h3>Дева</h3> <p><strong>Не излизай с:</strong> Везни</p> <p>Най-накрая някой, който може да оцени изтънчените ти вкусове! Първите няколко срещи ще бъдат просто вълшебни, ако успеете да ги насрочите… Ти искаш ясни и категорични отговори, Везните отговарят с „ще видим“ и „има време“. Преди да се отпуснеш, трябва да си наясно накъде върви връзката ви, а Везните трудно казват категорично „да“ дори на вечеря в ресторант. Освен това те не обичат да прибързват и се обвързват трудно. Търпението ти много скоро ще свърши и ще го оставиш сам да се оправя със своята нерешителност.</p> <h3>Везни</h3> <p><strong>Не излизай с:</strong> Дева</p> <p>Интелигентният и начетен представител на знака Дева ще ти се стори като идеалната половинка, но само на пръв поглед. Вие обичате малките радости в живота и имате сходни вкусове, но възгледите ви върху живота са съвсем различни. Ти обичаш да се наслаждаваш на всеки миг и често гледаш на света около себе си с розови очила, докато Девите често изпадат в мрачни настроения и непрестанно са обзети от треска за самоусъвършенстване. Съвсем скоро неговите съвети ще ти дотегнат, както и желанието му винаги да има ясен и точен план – къде е спонтанността, питаш ти!? Той ще се изявява повече като твой треньор, отколкото като любим. Освен това ти обичаш да правиш щедри подаръци на половинките си, докато Девите са доста пестеливи и това може да ти донесе няколко разочарования. Да не говорим, че критичният му поглед е мигновен страстоубиец.</p> <h3>Скорпион</h3> <p><strong>Не излизай с:</strong> Близнаци</p> <p>Въпреки че Близнаците те привличат неудържимо, те рядко се обвързват, а това просто ще те подлуди (в много лош смисъл). Вместо да се наслаждавате на любовта си, вие ще се гоните като котка и мишка. Освен това Близнаците са много социални личности, но много често комуникацията с най-близките им хора куца – те често ще забравят да отговорят на съобщенията ти или ще очакват да разбираш всеки техен намек. Да не говорим за непрестанните им флиртове, които само в техните очи изглеждат невинни.</p>     <h3>Стрелец</h3> <p><strong>Не излизай с:</strong> Рак</p> <p>Образовани, щедри, мили – Раците са страхотни приятели, но нека си останат само такива. В любовта Раците имат нужда от много внимание, а това на теб не ти е по вкуса. Той ще ти се стори дори досаден с желанието си постоянно да сте заедно. Все пак не сте вързани един за друг, ти имаш нужда от свобода! Освен това той е готов още след месец да заживеете заедно, на втората среща вече ти пише стихове, а всяко дребно съобщение е придружено с нещо мило и сантиментално – истински ужас! Тази негова обсебваща любов ще събуди в теб цинизма и желанието мигом да се преместиш на друг континент, докато той малко охлади страстите и изчезне от живота ти.</p> <h3>Козирог</h3> <p><strong>Не излизай с:</strong> Овен</p> <p>В зодиакалното семейство Овенът е детето, а Козирогът – главата на семейството, което е много лоша основа на всяка връзка. Ти си отговорна и организирана личност, докато Овенът си остава вечното дете. Накрая ще ти писне да го дондуркаш и да оправяш кашите, в които се забърква. Дори и двамата да имате стабилни професии, някак винаги се оказва, че Овенът пак е без пари и ти трябва да закърпваш семейния бюджет.</p> <h3>Водолей</h3> <p><strong>Не излизай с:</strong> Телец</p> <p>Колкото и да обичаш романтичната натура на Телеца, понякога тяхната любов и страст те озадачават. Ти просто не можеш да проумееш защо той постоянно трябва да чува „обичам те“ или всеки път, когато излизаш с приятелки, да изпада в паника, защото очевидно му изневеряваш. Неговата несигурност никак не е секси. Освен това Телците обичат скъпите удоволствия, а ти смяташ подобни вкусове за снобски. Вместо да пилееш пари за хайвер, омари или отлежали вина, ти предпочиташ да дариш парите за добра кауза или да ги дадеш за дългомечтано пътуване, защото знаеш, че спомените струват повече от вещите. Различните ви възгледи за живота накрая ще ви разделят.</p> <h3>Риби</h3> <p><strong>Не излизай с:</strong> Лъв</p> <p>Имаш ли вече нужда от почивка? Първоначално Лъвът ще замае главата ти с грандиозни жестове и романтична галантност. След това ще ти предложи да изпиете „още по едно“ и това ще се превърне в 48-часов шеметен вихър от събития. Едно е сигурно – с Лъва никога няма да ти е скучно. Но ти искаш здрава връзка, духовно разбирателство, докато животът на Лъва е едно постоянно представление, придружено с копнеж за непрекъснати похвали и аплодисменти. Много скоро този театър ще ти омръзне. Неговото темпо просто не е твоето.</p> <p>източник:http://dama.bg</p>        