---
title: 2154b68e1000eb584aaf69de4537a0d9_t
mitle:  "10 книги за мотивацията, които ще променят живота ви"
description: "Всеки бизнес лидер трябва да включи в списъка си поне една от тях  Намираме се в ера, в  която всеки от нас има пълен информационен достъп до опита и творчеството на най-различни личности. Книгите за личностно развитие помагат на много хорa, а пазарът в момента може да предложи богат спектър от имена и заглавие. Мотивационните книги играят не по-малко важна роля и в бизнес света, напомня експертът в тази област …"
image: "https://cdnone.netlify.com/db/2017/08/girl-1955797_640-e1502622300302.jpg"
---

          <img src="https://cdnone.netlify.com/db/2017/08/girl-1955797_640-e1502622300302.jpg"/>Снимка - Pixabay        <h3>Всеки бизнес лидер трябва да включи в списъка си поне една от тях</h3> <h3> Намираме се в ера, в  която всеки от нас има пълен информационен достъп до опита и творчеството на най-различни личности. Книгите за личностно развитие помагат на много хорa, а пазарът в момента може да предложи богат спектър от имена и заглавие.</h3> <h3>Мотивационните книги играят не по-малко важна роля и в бизнес света, напомня експертът в тази област Джефри Джеймс. А когато говорим за бизнес, селектирането на най-полезното измежду всичко, което предлага пазарът, е жизненоважно.</h3> <h3>На сайта Inc.com Джеймс класира 10-те най-добри издания на тази тематика на всички времена. „Всеки бизнес лидер трябва да включи в списъка си поне една от тях”, категоричен е той. И добавя: „Обърнете специално внимание на книга номер 1!”.</h3> <p> </p> <h3>Ние пък добавяме, че всички издания са достъпни и по българските  книжарници.</h3> <p><strong></strong></p><strong>   </strong><p></p> <h3><strong>10. „Седемте навика на високоефективните хора“ („The 7 Habits of Highly Effective People”), Стивън Хови</strong></h3> <h3>В своите книги Стивън Кови понякога има склонността да поучава читателя, споделя Джефри Джеймс. „Седемте навика на високоефективните хора” обаче няма просто да ви помогне да развиете по-добри навици – тя ще ви убеди защо придобиването им ще ви направи по-добър човек.</h3> <h3>За труда на Хови авторът Морган Скот Пек казва: „Тази книга има дарбата да бъде необикновена, когато говори и за най-обикновените неща”.</h3>  <h3><strong><em>Най добър цитат:</em></strong> „Посейте мисъл, пожънете действие; посейте действие, пожънете навик; посейте навик, пожънете характер; посейте характер, пожънете съдба”.</h3>  <h3><strong>9. „Как да печелим  приятели и да влияем на  другите” („How to Win Friends &amp; Influence People”), Дейл Карнеги</strong></h3> <h3>Преди Карнеги смесването на бизнес отношенията с личните се е смятало в професионалните среди за признак на задкулисие, непотизъм („връзкарство”). След класиката на Карнеги двата вида отношения се считат не само за съвместими, но дори за неразделни.</h3> <h3>В трудовете си американският автор и лектор предава много безценни уроци на мениджърите по света. Той например обръща внимание на един дребен, но ключов факт – всеки обича да чува името си. Ако в общуването си с бизнес партньор по-често се обръщате към него по име, това ще изиграе съществена роля във вашето партньорство.</h3> <p> </p> <p><strong><em>Най-добър цитат:</em></strong> „Голата истина е, че почти всички хора, които срещате, се чувстват по някакъв начин по-добри от вас и сигурен път към техните сърца е някак си, несъзнателно, да им внушите, че осъзнавате тяхното значение и да го признаете искрено”.</p>     <h3><strong>8. „Мисли и забогатявай” („Think and Grow Rich”), Наполеон Хил</strong></h3> <h3>За да напише тази книга, Наполеон Хил е интервюирал 40-ма милионери, за да открие общия знаменател в мисловните процеси и поведението им и да стигне до ключа към техния успех. След това, естествено, да го сподели.</h3> <h3>Изследването му върху тези „най-добри практики” е революционно за един свят, в който доскоро действаше широкото схващане, че забогатяването е резултат от комбинацията между “лакомия” и късмет.</h3>  <h3><strong><em>Най-добър цитат:</em></strong> „Всички пробиви, от които се нуждаете в живота си, стоят и чакат вашето въображение. Въображението е работилницата на вашия ум, която е в състояние да преобразува мисловната енергия в постижения и богатство”.</h3>  <h3><strong>7. „Събудете великана в себе си”(“Awaken The Giant Within” ), Антъни Робинс</strong></h3> <h3>Има две неща, които отличават Антъни Робинс от повечето автори на мотивационна литература. Първо, той възприема тренирането на ума и тялото по-скоро като технологично предизвикателство, отколкото като морален императив.</h3> <h3>„Второ, Робинс някак си успява да бъде едновременно вдъхновяващ пример за подражание и най-досадният човек на планетата”, отбелязва Джефри Джеймс.</h3>  <h3><strong><em>Най-добър цитат</em></strong>: „Ако не можеш, значи трябва. Щом трябва, значи можеш”.</h3> <strong>   </strong>  <h3><strong>6. „Каквото мисли човек” („As a Man Thinketh”), Джеймс Алън</strong></h3> <h3>Джеймс Алън е известен като „литературната загадка” на миналия век. Класиката „Каквото мисли човек” е издадена през 1902 година, а и досега изпреварва някои съвременни книги в същата област.</h3> <h3>В мотивационните книги обикновено се говори за действие, а тази е в пълен контраст с тях. Тя обяснява как мислите на човек оформят неговата личност и как тази личност ви подтиква към действия и определя типа действия, които трябва да предприемате за себе си.</h3>  <h3><strong><em>Най-добър цитат:</em></strong> „Мечтателите са спасителите на света. Ако видимият свят е изпълнен с измеренията на невидимото, то хората, въпреки всички свои несгоди и грехове и „мръсни” професии, се хранят с прекрасните видения на своите самотни мечтатели”.</h3>  <h3><strong>5. “Най-великият търговец на света” („The Greatest Salesman in the World”), Ог Мандино</strong></h3> <h3>Четиринадесетте книги на Ог Мандино са продадени в над 25 милиона екземпляра на 18 езика, което го прави най-продаваният съвременен автор на книги за духовно и личностно развитие. „Най-великият търговец на света” далеч не е просто една книга за продажби. Тя извежда предприемачеството на едно ново ниво, основата на което са вярата в себе си и желанието винаги да помагате на другите.</h3>  <h3><strong><em>Най-добър цитат</em></strong>: „Днес ще живея, сякаш това е последният ми ден. Този ден е всичко, което имам и в момента тези часове са моята вечност. Приветствам този изгрев с викове на радост, като затворник, който е помилван от смъртна присъда. Протягам ръце с благодарност за този безценен дар на новия ден”.</h3> <strong>   </strong>  <h3><strong>4. „Не правете от мухата слон” („Don’t Sweat the Small Stuff”), Ричард Карлсън</strong></h3> <h3>Съществена част от мотивацията (може би основната) е това да успееш да освободиш ума и съзнанието си от целия мисловен хаос, който я срива. Ричард Карлсън ще ви помогнете да се научите да различавате съществените препятствия от онези, които просто не си струват вниманието ви.</h3> <h3>Всъщност, според него много малко от проблемите, за решаването и обмислянето на които ежедневно влагаме енергия, действително са такива. Карлсън е на мнение, че в основата на стреса стоят по-малко „слонове”, а предимно „мухи” – както той ги нарича, „шум в системата”.</h3>  <h3><em><strong>Най-добър цитат</strong></em>: „Стресът не е нищо повече от една социално приемлива форма на ментално заболяване”.</h3>  <h3><strong>3. „Мотивацията. Изненадващата сила за това, което ни движи напред” (“Drive. The Surprising Truth About What Motivates Us”), Даниъл Пинк</strong></h3> <h3>Как възприемате мотивацията – като привлекателни цели, които ни стимулират да извървим пътя до тях? Като лъскавите  награди, които ни чакат на най-горното  стъпало на професионалната стълбица? Грешка, отсича Даниъл Пънк. Много повече от това. Според  Пънк мотивацията, която ни движи, идва от различни източници, някои от които  – неподозирани за нас. Осъзнаването на движещата сила на нашите успехи ще ни помогне да я усъвършенстваме.</h3> <h3>Мотивацията на най-високо ниво на ефективност, обяснява още авторът, идва от дълбокото познание на това кои сме ние и какви искаме да бъдем.</h3>  <h3><strong><em>Най-добър цитат:</em></strong> „За художници, учени, изобретатели, ученици и за останалите от нас вътрешната мотивация – енергията, с която правим нещо, което ни е интересно, предизвикателно и лесно усвояемо – е от съществено значение за високите нива творчество”.</h3>      <h3><strong>2. „Силата на положителното мислене” („The Power of Positive Thinking”), Норман Винсънт Пийл</strong></h3> <h3>Когато за пръв път тази книга е публикувана, психолози и теоретици я заклеймяват като еретична. Днес силата на положителното мислене е добре осъзнато оръжие в личностен и професионален план, за което Пийл има огромна заслуга. Нещо  повече – трудът му вече е научно проверен, а ефективността на съветите му – доказана.</h3> <h3>Оптимизмът прави хората здрави – физически и психически, което определено им дава повече шансове за успех в избраното от тях поприще.</h3>  <h3><strong><em>Най-добър цитат</em>:</strong> „Действието е идеален строител и възобновител на доверие. Бездействието е не само резултатът, но и причината за страх. Може би действието, което предприемате, ще има успех; може би впоследствие ще се наложи да направите допълнителни действия и корекции. Но при всички случаи всяко действие е по-добре от липса на такова”.</h3>  <h3><em><strong>1. Вашата любима книга</strong></em></h3> <h3>Представихме ви 9 класически литературни труда в сферата на мотивацията, кариерното развитие, самоусъвършенстването. А какво  вдъхновява вас? Десета, пропусната тук  книга? Индивидуален подход, който сами сте изградили?</h3> <h3>Същността на мотивационната литература е да помогне на хората да видят различните възможности за действие, които стоят пред тях. И всеки да възприеме онзи начин на мислене, който му пасва най-добре. Чуйте съветите на лидерите в тази област. Обърнете се към личния си опит и този на хората, които ви вдъхновяват. „Напишете” своята собствена мотивационна книга.</h3> <p>източник: evolife.bg</p>        