---
title: 7167924ca0eff61369292b610f989379_t
mitle:  "Магията на майчините думи"
description: "Магията на майчините думи – най-силната магия в живота на детето. Магия, която лекува и вдъхновява. Когато започнахме битката за по-големия ни син, един психиатър ни направи огромен подарък. Той ни разказа за експеримент, проведен някъде в Англия. Майките на болни деца всяка нощ провеждали прост ритуал. След като детенцето заспи, те изчаквали активната фаза …"
image: "https://cdnone.netlify.com/db/2017/05/baby-1151351_640.jpg"
---

          <img src="https://cdnone.netlify.com/db/2017/05/baby-1151351_640.jpg"/>Снимка - Pixabay         <p><strong>Магията на майчините думи – най-силната магия в живота на детето. Магия, която лекува и вдъхновява.</strong></p> <p>Когато започнахме битката за по-големия ни син, един психиатър ни направи огромен подарък. Той ни разказа за експеримент, проведен някъде в Англия.</p>   <p><strong>Майките на болни деца всяка нощ провеждали прост ритуал.</strong> След като детенцето заспи, те изчаквали активната фаза на съня – след около 15 минути, и започвали да говорят на децата с прости думи: „Обичам те. Гордея се с теб. Толкова се радвам, че си мой син. Ти си най-доброто дете на света…“ Впоследствие се установило, че тези деца, получаващи майчините думи на любов, оздравявали много по-бързо в сравнение с други деца с подобни диагнози.</p> <p>Веднага започнахме да го прилагаме. За разлика от всички терапии, тази е проста, безплатна и винаги осъществима. Най-напред започнах да казвам същите думи, но после започнах да правя мои собствени импровизации. Минаха вече пет години, но аз и до днес продължавам да нашепвам такива думи на моите момчета. На всеки от тях и почти всяка нощ. Трудно ми е да говоря за конкретни резултати, но Дани вече няма аутизъм. И аз съм сигурна, че моите нашепвания изиграха своята роля.</p>     <p><strong>Но има още нещо, което трябва да кажа – магията работи и в двете посоки! И майката, и децата получават нещо голямо и важно.</strong></p> <p><strong>Усещане за близост</strong> Това чувство не може да се сравни с нищо друго. На колкото и години да са децата, когато спят те приличат на малки ангелчета. През деня не винаги е възможно просто да ги прегърнеш или да ги подържиш в ръце. Но нощем аз прегръщам всеки от тях, говоря му за нещата, които са важни за нас… И усещам как нашата близост укрепва.</p> <p><strong>Индивидуално внимание </strong> През деня, дори и да играем, да общуваме или да се храним, ние сме всички заедно. А нощем аз отделям персонално внимание на всяко от децата ми, имам различни думи за всяко от тях… нещо, което искам да кажа точно на това дете.</p> <p><strong>Мога да кажа нещо важно, което през деня може и да не бъде чуто</strong> Всеки ден е различен. Понякога децата, живеейки в своя свят, получавайки изобилие от информация, може и да не се държат съвсем добре. Което малко усложнява общуването помежду ни. А когато вечер им шепна в ухото колко ги обичам и колко се гордея с тях, всичко остава в миналото. Всички караници, забележки и недоразумения изчезват.</p> <p><strong>Детето чувства любовта</strong> Някъде прочетох, че е добре на децата по-често да се казват фрази от рода на: „Знаеш ли, ако можехме да избираме, от всички деца на света щяхме да изберем точно теб!“ Спомням си, когато за пръв път казах това на един от синовете ми, той изпадна във възторг и удивление едновременно. Цял ден ходеше и повтаряше: „Какво, наистина ли мен?“ И тъй като той е особено приказлив, от своя страна непрекъснато говореше, че той също би избрал нас за родители и непременно – своите братчета.</p>     <p><strong>Разбрах колко е важно за децата да чувстват, че са специални, че са важни и нужни – и то точно такива, каквито са.</strong> Сега, това изречение, заедно с „А днес казах ли ти колко те обичам?“ присъстват постоянно в живота ни.</p> <p><strong>Всяка майка може да избере своите вълшебни фрази, които да прошепва на детето си.</strong> Но е важно да се настроите за тях, да подходите към този малък ритуал със сърце, а не на бегом. Най-сложното се случва отвътре. За да бъдат думите магически, вие трябва да ги заредите с тази магия. А зарядът, който е необходим на децата ни, се намира в сърцето ни.</p> <p>Понякога, за да кажеш тези прости думи, най-напред трябва да кажеш нещо подобно на своите родители (поне в сърцето си). Познавам едно момиче, което по време на първия си сеанс плачеше над спящото си дете – заради своята собствена болка от детството си. Но магията точно затова е магия – за да лекува! В това число и нашите, майчини сърца.</p> <p>Сеансът не трябва да е дълъг. От 3 до 5 минути са достатъчни, но много емоционално наситени минути. Правете това малко по малко, с малки стъпки, но редовно.</p> <p>И не забравяйте да произнасяте такива фрази и през деня, просто така, между другото, без повод. Това са думите, които децата ще запомнят за цял живот. И точно тях ще си спомнят години по-късно.</p> <p>Магията на майчините думи е винаги на ваше разположение. Не струва нищо. Просто трябва да изчакате вашето дете сладко да заспи и да му прошепнете нещо важно… <strong>„Обичам те. Гордея се с теб. Ти си най-прекрасното дете на света…“</strong></p> <p>Какво може да бъде по-силно и вълшебно от такива думи, излезли от сърцето на една любяща майка…</p> <p><em>Автор: Олга Валяева Превод: Gnezdoto</em></p>         