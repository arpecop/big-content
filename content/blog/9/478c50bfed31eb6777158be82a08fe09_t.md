---
title: 478c50bfed31eb6777158be82a08fe09_t
mitle:  "Най-успелите деца имат родители, които правят тези девет неща"
description: "Много неща са изписани за качествата на възрастните, които постигат сериозни успехи в живота и за това какво ги различава от останалите. Ако обаче сте родител, по-важният въпрос може би е: „Какво мога да направя, за да съм сигурен, че моите деца ще успеят в живота?“ Ето какво казват авторите на различни проучвания, според Inc.com: …"
image: "https://cdnone.netlify.com/db/2017/09/walking-1081723_640-e1506338862426.jpg"
---

          <img src="https://cdnone.netlify.com/db/2017/09/walking-1081723_640-e1506338862426.jpg"/>Снимка - Pixabay        <p>Много неща са изписани за качествата на възрастните, които постигат сериозни успехи в живота и за това какво ги различава от останалите.</p> <p>Ако обаче сте родител, по-важният въпрос може би е: „Какво мога да направя, за да съм сигурен, че моите деца ще успеят в живота?“</p> <p>Ето какво казват авторите на различни проучвания, според Inc.com:</p> <p><strong>1. Не им казвайте, че могат да бъдат всичко, което пожелаят</strong></p> <p>Според проучване сред 400 тийнейджъри, проведено от агенцията за маркетингови проучвания C+R Research, младите американци не са заинтересовани да вършат работата, която ще трябва да се върши в идните години.</p> <p>Вместо това те искат да бъдат музиканти, спортисти или автори на видеоигри, макар този тип професии да съставляват едва 1% от професиите в САЩ. Реалността е, че позициите в сферата на здравеопазването и строитеството ще за златни в идните десетилетия.</p> <p>Защо децата да не бъдат насочвани към добре заплатени професии, при които ще има огромен недостиг на работна ръка?</p>     <p><strong>2. Вечеряйте като семейство</strong></p> <p>Според организация с идеална цел към Харвардския университет, децата, които вечерят със семeйството си приблизително по пет пъти в седмицата, демонстрират по-ниски нива на злоупотреба с наркотични вещества, тийнейджърска бременност, наднормелно тегло и депресия.</p> <p>Те също така имат по-високи оценки в училище, по-добър речник и повече самочувствие.</p> <p><strong>3. Наложете време без електронни устройства</strong></p> <p>Проучвания показват, че мозъците на малките деца могат да бъдат перманенто променени, ако прекарват прекалено много време в използването на таблети и смартфони. По-конкретно, развитието на някои способности е възпрепятствано, в това число концентрацията, задържането на вниманието, речника и социалните умения.</p> <p>Според Американската педиатрична академия, децата под 18-месечна възраст въобще не трябва да бъдат излагани на електронни устройства. За деца на възраст между две и пет години времето, прекарано пред екрана, трябва да е ограничено до 1 час на ден.</p> <p>При по-големите деца родителите просто трябва да следят дали електронните устройства не заемат мястото на съня, спорта и социалното общуване. Според академията родителите трябва да направят така, че на масата за хранене, в колата и в спалнята да не се използват електронни устройства.</p>     <p><strong>4. Не си стойте вкъщи</strong></p> <p>Определено си има и семейни ползи от това човек да има майка домакиня, но според проучване на Harvard Business School, когато майките работят извън дома, има по-голяма вероятност техните дъщери също да имат работа, да заемат ръководни роли и да печелят повече пари от връстниците си, чиито майки не са имали кариера.</p> <p><strong>5. Карайте ги да работят</strong></p> <p>В своята TED прездентация от 2015 г. Джули Литкот-Хеймс, автор на книгата „Как да отгледаме възрастен“ и бивш декан в Станфордския университет, цитира проучване на Харвард, според което участниците, които постигат най-големи професионални успехи, са участвали в домакинската работа като деца.</p>     <p><strong>6. Забавяйте удовлетворението</strong></p> <p>При класическия експеримент от 1972 г. пред дете е поставен маршмелоу с обещанието, че ще получи второ лакомство, ако се въздържи да не го изяжда, докато провеждащият експеримента не се върне в стаята след 15 минути.</p> <p>Последващи проучвания в следващите 40 години показват, че децата, които успяват да удържат на изкушението да не изядат това лакомство, впоследствие стават възрастни, които демонстрират по-добри социални умения, по-високи резултати на изпитите и по-рядка злоупотреба с наркотични вещества.</p> <p>Те също така са в по-добро състояние по отношение на наднорменото тегло и справянето със стреса. За да помогнете на децата си да изградят това умение, ги тренирайте да си създават навици, за които трябва да се трудят всеки ден, дори и когато не искат да го правят.</p> <p>„Най-успелите във всяка една сфера, независимо дали става въпрос за спортисти, музиканти, шефове на компании или творци, са по-постоянни от останалите,“ пише Джеймс Клиър, който изучава навиците на успелите хора.</p> <p>„Te поддържат високо ниво всеки ден, докато всички останали позволяват да бъдат затрупани от спешните случаи на ежедневието и водят постоянна битка между протакането и мотивацията.“</p>     <p><strong>7. Четете им</strong></p> <p>Учени от медицинския факултет на Нюйоркския университет са открили, че бебетата, чиито родители са им чели, имат по-добри езикови умения, грамотност и се научават да четат по-рано. Децата, които са харесвали книгите като малки, пък впоследствие се превръщат в хора, които четат за удоволствие, което носи свои собствени ползи.</p> <p>Това твърди доктор Алис Съливан, въз основа на проучване сред 17 000 души във Великобритания.</p> <p>„Сравнявали сме деца с един и същи социален произход, които постигат сходни тествани способности на 5 и 10-годишна възраст, и открихме, че тези, които често четат книги на 10 г. и го правят по повече от веднъж седмично, когато стават на 16 г., показват по-добри резултати на тестовете, от тези, които четат по-малко,“ пише тя в The Guardian.</p> <p>„С други думи, четенето за удоволствие е обвързано с по-големия интелектуален прогрес по отношение на речника, правописа и математиката.“</p>     <p><strong>8. Насърчавайте ги да пътуват</strong></p> <p>От Student and Youth Travel Association (SYTA) са провели проучване сред 1 432 учители в САЩ, които твърдят, че международните пътувания най-вече влияят на студентите по редица добри начини:</p> <p>Желание да пътуват още (76%) По-голяма толерантност към други култури и етноси  (74%) По-голямо желание да знаят/учат/изследват (73%) По-голямо желание да опитват различни храни (70%) По-голяма независимост, самочувствие и увереност (69%) По-голямо интелектуално любопитство  (69%) По-голяма толерантност и уважение (66%) По-добри способности за адаптация (66%) По-голяма общителност (51%) По-добро самоизразяване (51%) По-голямо привличане към приема в университет (42%)</p> <p>Ако изпращането на сина или дъщеря ви в чужбина не е възможно, не се отчайвайте. Проучването сочи, че сходни резултати се постигат и с пътувания в родната страна.</p>     <p><strong>9. Оставяйте ги да се провалят</strong></p> <p>Това може да изглежда нелогично, но е едно от най-добрите неща, които един родител може да направи. Според Стефани О‘Лиъри, клиничен психолог, специализиращ в невропсихология, провалите са добри за децата поради няколко причини. Първо, преживяването на провал помага на детето да се научи да се справя – умение, от което определно се нуждае в реалния свят.</p> <p>То също така му осигурява житейски опит, необходим за да общува с връстниците си по един автентичен начин. Когато биваш предизвикан, това поражда необходимостта от здрава работа и продължителното полагане на усилия и също така показва, че тези качества са ценни дори и без синя панделка, златна звезда или най-висок резултат.</p> <p>С времето децата, които са преживявали поражения, ще си изградят устойчивост и ще имат по-голямо желание да опитват трудни задачи и дейности, защото не се страхуват да се провалят. Според нея също така, ако се намесвате и „спасявате“ детето си, това изпраща посланието, че му нямате доверие.</p> <p>„Готовността ви да видите, че детето ви изпитва затрудния, изпраща посланието, че вярвате, че е способно да се справи и че може да понесе всеки един изход от ситуацията, дори и отрицателния,“ казва тя.</p> <p>източник: profit.bg</p>        