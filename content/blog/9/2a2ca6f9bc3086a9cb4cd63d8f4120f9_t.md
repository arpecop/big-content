---
title: 2a2ca6f9bc3086a9cb4cd63d8f4120f9_t
mitle:  "Как се обича един мъж - 10 вечни правила"
description: "10 наблюдения от един практикуващ психолог за това как да се обичат мъжете. Никаква теория. Само практически работещи съвети. За последните години от моята практика, след като се срещнах с повече от двеста двойки, започвам да поставям под съмнение фразата на Лев Николаевич Толстой, че всяка нещастна двойка е нещастна по своему. В условията на …"
image: "https://cdnone.netlify.com/db/2018/01/people-2576947_640-e1514836162345.jpg"
---

          <img src="https://cdnone.netlify.com/db/2018/01/people-2576947_640-e1514836162345.jpg"/>Снимка - Pixabay         <p><em>10 наблюдения от един практикуващ психолог за това как да се обичат мъжете. Никаква теория. Само практически работещи съвети.</em></p>   <p><em>За последните години от моята практика, след като се срещнах с повече от двеста двойки, започвам да поставям под съмнение фразата на Лев Николаевич Толстой, че всяка нещастна двойка е нещастна по своему.</em></p> <p><em>В условията на краен брой фактори, формиращи една личност, психологията доста напомня на математиката. И със сигурност има неща, които могат да бъдат извадени пред скобите в болшинството уравнения.</em></p> <p><em>Разбира се, всичко е много индивидуално. Но като цяло жената е по-емоционалното същество и се нуждае от повече време, за да достигне до логични изводи. И в промеждутъка между чувството и мисълта, понякога тя успява да натвори големи безумия. Както и да провали комуникацията.</em></p> <p><em>Има и момичета, които в светлината на своята неопитност и възпитание, живеят изключително в този промеждутък, никога нямат време да разсъждават, защото отново и отново ги застига новата емоция. И този цикъл започва отново.</em></p>     <p><em>Скучни по природа, мъжете не са склонни да строят въздушни кули и живеят в геометрично простия свят на очевидните реалности. Затова на жените се налага да забавят малко своите емоционални процеси и да форсират мисловните.</em></p> <p><em>Но като начало, могат да следват няколко правила:</em></p> <p><strong>1. Всяка минута помнете каква е целта на вашите отношения с мъжа</strong></p> <p>При нормалните хора целта на отношенията е да се обезпечи максимален комфорт за дълго време, така че да бъдат щастливи и двамата партньори.</p> <p>Повтаряйте си това всеки път, когато ви идва вдъхновението да поучавате, да превъзпитавате и критикувате вашето момче, да си го изкарате на него по време на ПМС, да го ревнувате, да спорите за политика, да се изказвате за приятелите му или да обсъждате цвета на ризата му.</p> <p>Струва ли си заради вашата правота или интерес в конкретната ситуация да го лишавате от мира и радостта? От практиката си мога да кажа, че почти две трети от източниците на конфликти са в стила „жената измисля изневиделица някакъв проблеми и го раздува до мащабите на трагедия.“</p>     <p><strong>2. Хвалете го</strong></p> <p>Не бъдете за него ядосана майка, строг шеф и капризна дъщеря. От всички тези превъплъщения вземете само положителната съставка – постоянна, но ненатрапчива грижа, заинтересованост от неговото израстване и възхищение. Не се страхувайте, че ще го разглезите като го хвалите.</p> <p>Все пак, психически нормалният човек има праг на самооценка. Освен това да хвалиш, не означава да ласкаеш. Означава просто да гледаш на него с желание да видиш по-доброто.</p> <p>А ако той не заслужава похвала и всичко прави не както трябва, то какво изобщо правите заедно с този лузър? Напуснете го и не продължавайте агонията.</p> <p><strong>3. Не го унижавайте и не правете скандали пред други хора</strong></p> <p>Изясняването на отношенията на публични места е табу! Все още живеем в общество, в което една жена понякога може да си позволи да бъде красива и лекомислена кукличка, но за мъжа публичният имидж е много, много важен.</p> <p>И когато неговата половинка, т.е. най-довереният човек, започва да подронва авторитета му пред приятели, колеги или дори сред непознатите в метрото, за него това е нож в гърба. Такова поведение той може и да ви прости, но никога няма да забрави.</p> <p>Да станеш причината той да изгуби авторитета си е най-голямата стратегическа грешка в отношенията. Бъдете сигурни. Така че оставете претенциите си и изясняването на нещата за вкъщи – заедно и насаме. Осмислете ги и вижте точка 1.</p>     <p><strong>4. Не използвайте в обръщенията си към него умалителни</strong></p> <p>Патенце, котенце, зайче… той не си представя себе си в такава светлина. Това е все едно той да ви казва „майко“ или „редник Джейн“. Представяте ли си? Оставете гальовните обръщения за специални интимни случаи.</p> <p><strong>5. Подкрепяйте увлеченията му, дори и най-идиотските</strong></p> <p>Желанието за съпротива на новите инициативи е заложено в природата на всеки човек, тъй като всяка система се стреми към равновесие. Но тук вие трябва да сте по-умни от природата.</p> <p>Каквито и да са неговите увлечения – риболов, свирене на тромбон, футбол, колекциониране на градински джуджета – изходете от реалистичната оценка на максимално възможните щети лично за вас и за семейното благосъстояние.</p> <p>Дразните се от неговите разходи за риболова или за градинските джуджета, които му доставят радост, но после се чудите защо той толкова яростно ненавижда вашите походи по обувните магазини.</p> <p>Е, може и двете тераси да са задръстени с градинските джуджета, но какво толкова? И така: ако не го цените и подкрепяте, ще го направи някой друг. И в този момент вие ще сте в слабата позиция.</p>     <p><strong>6. Най-поразителният ви външен вид е за него, а не за фирменото парти</strong></p> <p>Синдромът на ловеца, губещ интерес към уловения дивеч, е свойствен на жените не по-малко отколкото на мъжете. Това, че вече сте го впримчили в съжителство или брак, не значи, че той ще е влюбен във вас завинаги.</p> <p>Да, това е гадно и банално, но половината от моите пациенти мъже се оплакват от това, че жената до него е занемарила външния си вид след като отношенията са навлезли във фазата на сигурността.</p> <p>След като на сватбената снимка сте били с руси къдрици и рози, а сега сте с безформена къса прическа и размъкнат гащеризон, не се сърдете, ако той е спрял да ви възприема като привлекателна дама.</p> <p>Още повече, ако за корпоративното парти се гласите и си купувате нова червена рокля, а вкъщи ходите в едни и същи дрехи с пастелни цветове, (които мъжките очи възприемат като бледи и асексуални). Това е много просто, но жените не престават да правят тази грешка.</p> <p><strong>7. Той е главният и точка</strong></p> <p>Всъщност, това е толкова лесно… Основният проблем на феминистките, образно казано, се състои в опитите им да разтоварват вместо да танцуват. Дали е от еволюцията, от социалните нагласи или от възпитанието в повечето семейства, но на мъжа е отредена ролята да решава проблеми, да е лидерът, да е капитанът и т.н.</p> <p>Това по никакъв начин не ви унижава, освен ако самите вие не решите, че искате да сте унизени. Една жена може да приеме подадената й ръка при слизане от автобуса като галантност, но друга – като намек за физическата й неспособност да прескочи локвата пред автобуса. Очевидно е коя се наслаждава на общуването с другия пол и коя страда от гнета на шовинистите.</p> <p>Вие трябва да решите каква да сте. Подарете му радостта да бъде силният, да действа, да мисли и да играе първа цигулка. Позволете му той да води и танцът ще се получи. Дори и невинаги да е прав, после можете тихомълком да поправите нещата.</p> <p>Дори и лъвският пай да е ваш, ако го обичате, нищо не ви струва да изиграете сцената „Ти си моят герой…“ Реализирайте своето желание за власт на други места.</p>     <p><strong>8. Говорете за важните неща направо, без намеци</strong></p> <p>Мъжете разбират от намеци, но най-често когато това са намеците на други мъже или такива, от които имат полза. За тях (може би с изключение само на японците) не е прието да се говори за нещата на езопов език.</p> <p>Ако той иска да продаде един мотоциклет на свой клиент, той ще каже: „Марката е известна, гаранционният срок е средният за пазара, ще ви дадем 7% отстъпка.“</p> <p>Затова излагайте позицията си просто и ясно. Но не глобално. Не му казвайте: „Не ме обичаш вече, нали?“, а „Изморих се да събирам твоите риболовни червеи из цялата къща. Мама не ме отгледала за това… Намери си прислужница.“</p> <p><strong>9. Не го поставяйте в центъра на своята вселена и не изисквайте той да ви поставя в центъра на своята</strong></p> <p>Тук не говоря за искрената загриженост за взаимните потребности и за дълбочината на любовта помежду ви, а за изискванията за дребни неща. Половинчасовите празни разговори по телефона по пет пъти на ден дразнят всеки мъж.</p> <p>Психологическата зависимост от неговото мнение го ласкае, но също и го дразни. Затова не се опитвайте официално да му посветите живота си. Това го плаши. А упреците в липса на внимание в съчетание с безпредметни емоционални изблици много бързо ще го изморят, а вие ще останете с напразните вопли „неблагодарник такъв, аз дадох всичко от себе си…“ Няма нужда да му давате всичко. Предложете му най-апетитните части.</p> <p><strong>10. Научете се да готвите вкусно</strong></p> <p>И гответе! Това не подлежи на обсъждане. Еквивалентът на „тя не готви“ е „той носи вкъщи по-малко пари от нея“.</p> <p><em>Автор: Наталия Белоусова mtrpl.ru / </em><em>Превод: Gnezdoto.net</em></p>         