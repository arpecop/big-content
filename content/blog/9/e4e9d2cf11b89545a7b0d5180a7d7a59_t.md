---
title: e4e9d2cf11b89545a7b0d5180a7d7a59_t
mitle:  "Позволявам си да съм щастлива - или как заобичах себе си"
description: "Бъдещето е пред мен! Имам дузина велики мечти и куп идеи за нови предизвикателства. Събуждам се и се гмуркам в океана на стремежите си, а той е толкова необятен и така дълбок. Но това не ме плаши, аз съм родена мореплавател. Започвам новия ден с усмивка, нищо че живакът в термометъра навън срамежливо се е …"
image: "https://cdnone.netlify.com/db/2017/05/smile-2072908_640.jpg"
---

          <img src="https://cdnone.netlify.com/db/2017/05/smile-2072908_640.jpg"/>Снимка - Pixabay        <p><strong>Бъдещето е пред мен!</strong></p> <p>Имам дузина велики мечти и куп идеи за нови предизвикателства. Събуждам се и се гмуркам в океана на стремежите си, а той е толкова необятен и така дълбок.</p> <p>Но това не ме плаши, аз съм родена мореплавател.</p> <p>Започвам новия ден с усмивка, нищо че живакът в термометъра навън срамежливо се е плъзнал в най-ниската си точка, а севернякът пищи със смразяващи трели.</p> <p><strong>Нищо, и това ще мине.</strong></p> <p><strong>Важното всеки ден е какво желая, но и какво умея.</strong> Всеки миг за мен от значение e какво имам, но още по-съществено е към какво се стремя. <strong>Да правя неща, които ме карат да се чувствам щастлива е най-ценно за мен.</strong> Дали е достижимо? Да, тъй като това зависи само от мен.</p> <p>Да имам уютен дом, искрена любов с точния човек и страхотна работа – нима това не са мечтанията на половината човечество? E, това са и част от моите, но само част.</p> <p>Защото макар да попадам в графата „Средностатистически случай”, моят живот и моята предопределеност са единствени и уникални.</p> <p><strong>Аз съм оригиналната част в житейския ми водовъртеж и като такава само аз мога да усетя това, което ми се случва, да изживея моята реалност, да изпитам моите чувства.</strong> Затова не ми преписвайте чужди разбирания за битието и не ми натрапвайте копирани норми за щастие.</p>     <p><strong>Аз вярвам на моя усет за живота ми и си позволявам да бъда щастлива.</strong></p> <p>Да работя и това да ми доставя неописуемо удоволствие.</p> <p>Да обичам и да позволя да ме обичат пълноценно.</p> <p>Да пътувам и да откривам нови светове.</p> <p>Да пиша и да имам хиляди читатели, които харесват разказаните от мен истории.</p> <p>Да се прибирам вечер в пълен с хармония и любими хора дом, където да си почивам пълноценно и да черпя енергия за новия ден.</p> <p>Осмелявам се да си пожелая щастие.</p> <p><strong>За да направя теб и другите около мен щастливи, за да бъде по-очарователно и приветливо нашето място, нашия пристан, на който споделяме въжделенията си.</strong></p> <p>Тогава наистина започнах да обичам себе си и да харесвам живота си. Подарените и споделени блаженство и любов са очарователни и магнетично привличат още и още благодат.</p> <p><strong>Аз обичам своя живот.</strong> Обичай и ти своя, без да го сравняваш с нечий друг.</p> <p><strong>Осмелявам се да съм щастлива. Направи го и ти.</strong></p> <p>източник: https://vitamorena.com/</p>        