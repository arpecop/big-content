---
title: 1dacd0fd7ad7f7299ab50ade6ec0cf29_t
mitle:  "Младостта е въпрос на усещане - Не на години"
description: "Младостта, онова прекрасно чувство за свобода, за това че света лежи в краката ти и за това, че живота започва и свършва в един миг едновременно. Тази младост, която е толкова краткотрайна, мимолетна и лелеяна. Тази младост, която ни дава криле, а после губейки я изпадаме в една дълбока тъга и униние. Младостта и мъдростта …"
image: "https://cdnone.netlify.com/db/2017/03/mladostta-e-vupros-na-useshtane-e1489342880259.jpg"
---

          <img src="https://cdnone.netlify.com/db/2017/03/mladostta-e-vupros-na-useshtane-e1489342880259.jpg"/>Младостта е въпрос на усещане - Не на години        <p>Младостта, онова прекрасно чувство за свобода, за това че света лежи в краката ти и за това, че живота започва и свършва в един миг едновременно. Тази младост, която е толкова краткотрайна, мимолетна и лелеяна. Тази младост, която ни дава криле, а после губейки я изпадаме в една дълбока тъга и униние. Младостта и мъдростта са определено разнопосочни понятия. Младостта е дръзка и желана. Мъдростта е свързана с опита и неизбежното остаряване. Но младостта е и въпрос на усещане най-вече. Независимо от годините, човек може да запази духа си млад и такъв да си и отиде. Затова не прибързвайте да тъжите по неизбежно изгубената си младост. Наместо това да си губите времето в тъга по отминалата младост, надникнете в себе си и може би ще я откриете дълбоко скътана в душата си.</p>     <p>Младият по душа човек никога не остарява, независимо от следите на времето, останали по лицето му. Младостта не се измерва с цифри, а с усещания. Разбира се онзи буен младежки порив, не е толкова буен с оглед на поскърцващото ни тяло тук-там, но все пак младия по-душа човек, никога не остарява! Никога не се предава на годините и не приема старостта за даденост, а за помъдряване, което все някога трябва да дойде с времето. Колкото по-рано осъзнаем, че ние сме това, което се чувстваме, независимо от оценката на околните, толкова по-добре. Да се усещащ млад е благословия, която малко хора успяват да запазят в себе си. Тя донякъде прилича на вечното чувство, че винаги си оставаш дете дълбоко в себе си, нищо че много си пораснал.</p>     И все пак „Младостта е хубаво нещо не защото ни дава възможност да правим глупости, а защото ни дава време да ги поправим“ – е казал Бернар. Като усещане младостта много напомня за вечността. Само едно от двете е способно да те отегчи, ако си статичен и само едно от двете, много боли ако бъде загубено. Затова голяма част от възрастните тъгуват по младостта си, която носят в себе си, но вече усещането не е същото. А голяма част от младите, не осъзнават, колко са щастливи не осъзнаващи неразумното си усещане за вечна младост. Хубаво нещо е младостта. Вечна или не тя винаги е била въпрос на усещане, а не на години. Често пъти един побелял човек може да се чувства с години по-млад от един току що започващ пътя си младеж. Така, че не тъгувайте за младостта, тя е вътре в нас, докато не започнем да губим чувството за присъствието й!<p></p>        