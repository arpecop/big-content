---
title: f55c7639bc2fa69c7d3bbd4984d0f4d9_t
mitle:  "Кои зодии си подхождат най-много?"
description: "Разположението на планетите по време на раждането на всеки човек влияе пряко върху по-нататъшната му съдба и върху изграждането на характера му.  В зависимост от това коя зодия сте се очертава и възможността за добър брак или сериозна връзка с човек от подходящ за вас зодиакален знак. Колкото и да са скептични някои хора по …"
image: "https://cdnone.netlify.com/db/2017/04/engagement-1718244_640.jpg"
---

          <img src="https://cdnone.netlify.com/db/2017/04/engagement-1718244_640.jpg"/>Снимка - Pixabay        <p>Разположението на планетите по време на раждането на всеки човек влияе пряко върху по-нататъшната му съдба и върху изграждането на характера му.</p>  В зависимост от това коя зодия сте се очертава и възможността за добър брак или сериозна връзка с човек от подходящ за вас зодиакален знак.   <p>Колкото и да са скептични някои хора по отношение на зодиите, дори те установяват, че към някои непознати изпитват силно привличане, а техни близки ги ядосват всеки ден. Това се дължи в голяма степен на поносимостта между зодиите.</p> <p>Взаимното привличане между отделните зодиакални знаци не е гаранция за безупречен брак, но въпреки това ще ви помогне да разберете коя зодия е подходяща за вас.</p> <p>Лъвовете например като магнит са привлечени от Рибите, но щастливата им връзка е възможна само ако Рибите постоянно се съгласяват с всяка прищявка на Лъва.</p>     <p>Раците често се влюбват в Стрелци, но връзката между тях е трудна, тъй като Ракът е домошар, а Стрелецът – вечен пътник.</p> <p>Перфектна е връзката между Овен и Лъв, тъй като Лъвът генерира идеи, а Овенът ги превръща в реалност. Тази двойка никога не усеща скука. Единственото, което може да сложи край на връзката, са постоянните изблици на ревност и от двете страни.</p> <p>Успешен е и съюзът между двама Водолеи. Особената им чувствителност трудно би понесла друг знак, а и в такава връзка не се стига до битови спорове, свързани с домакинството или с отглеждането на децата.</p> <p>Жените Близнаци се разбират перфектно с Мъже Близнаци. Твърде сложният характер на тази зодия озадачава останалите хора, а един Близнак винаги разбира друг Близнак.</p> <p>Скорпионът също добре се разбира с Близнаци, това може би е единственият знак от зодиака, който може да разбере тази странна и променлива зодия. Но партньорите в този случай са свързани предимно от физическата страна на любовта и съвместното им съжителство е малко сложно.</p>     <p>Щастлива двойка са Телец и Водолей. В тази връзка Телецът обикновено се грижи за изхранването на семейството, а Водолеят полага грижи за красотата и уюта в дома.</p> <p>Рибите се разбират добре с Козирог, особено ако са обединени от обща цел. Щастлив е бракът между Риби и Скорпион – разликата в темперамента прави съвместния им живот интересен и предизвикателен.</p> <p>Везните се разбират добре с Лъва, тъй като знаят как да го накарат да се чувства специален. Стрелците, въпреки жаждата си за свобода, са щастливи с Овни, но хармонията във връзката често е прекъсвана от сблъсъци между упоритите им характери.</p> <p>Девата и Лъвът са прекрасна двойка, която има шанс да се наслади на дълъг и щастлив съвместен живот. Ако преминат през първоначалните сблъсъци без драми, ще могат да предусещат желанието на другия винаги.</p> <p>Телецът и Ракът създават чудесно семейство, тъй като и двамата смятат, че децата са залог на стабилния брак. Ракът може да бъде наречен идеален брачен партньор, тъй като с него почти всички зодии намират щастието – освен Лъва, Стрелеца и Овена.</p> <p>Козирогът и Овенът могат да създадат добро семейство, тъй като и двамата винаги се стремят да постигнат високи цели. Козирогът е подходящ за Дева и Близнаци, но най-добре се разбира с представител на собствената си зодия.</p> <p>Източник: Sanovnik.bg</p>         