---
title: c083da29f043ec7eb577e71e3253c6ab_t
mitle:  "Думите, които нараняват мъжете"
description: "Предварително искам да отбележа, че в тази статия не става въпрос за нараняване на сърцето и душата, което се случва при драматични житейски събития, а по-скоро за провокация, която оставя драскотина в съзнанието на мъжете. Но натрупването на многобройни малки драскотини може да доведе до събития, които са в основата за възникването на неизлечими рани. …"
image: "https://cdnone.netlify.com/db/2017/12/man-2933991_640.jpg"
---

          <img src="https://cdnone.netlify.com/db/2017/12/man-2933991_640.jpg"/>Снимка - Pixabay        <p>Предварително искам да отбележа, че в тази статия не става въпрос за нараняване на сърцето и душата, което се случва при драматични житейски събития, а по-скоро за провокация, която оставя драскотина в съзнанието на мъжете.</p> <p>Но натрупването на многобройни малки драскотини може да доведе до събития, които са в основата за възникването на неизлечими рани. Както в буквален, така и в преносен смисъл. Много обичам приказката за лошата дума и опасната рана, в която мечката казала на човека: „дълбока рана заздравява, лоша дума не се забравя”.</p> <p>Мисля си, че всеки един от нас ежедневно трябва да си припомня тези думи на Ран Босилек. Все по-рядко обръщаме внимание на общуването помежду ни и забравяме да се грижим за него. Да, за всяко общуваме между хората следва да се полагат ежедневни грижи, защото в противен случай ситуацията лесно излиза от контрол.</p>     <p>Примери за това колкото искаш. Всички дами много добре знаят, че думите, които казват на любимия си човек , могат да бъдат особено опасни. Най-вече когато са изречени непремерено по време на разгорещен спор или вследствие на умора.</p> <p>При мъжете егото е засилено, което е причина да обръщат внимание на абсолютно всички детайли, които се отнасят до тяхното поведение, оценка на мислите и действията, емоция, характер и пр. Ето защо внимателно трябва да подбирате думите си. В противен случай може да съжалявате.</p> <p>Става въпрос за думи, с които обезценявате чувството на партньора ви,  с които демонстрирате безразличие към него, сравнявате го с някой друг или го подреждате в общи рамки. Да не говорим за тези думи, с които се вменява вина, съжаление и омаловажаване на неговите действия.</p>     <p>Най-голямата грешка, която жените могат да допуснат общуването с мъжете, е да демонстрират  безразличие към него и да го заплашват, че ще се разделят с него. Трябва да знаете, че по-голямата част от мъжете само чакат жената до тях да демонстрира безразличие или да го заплаши с раздяла, че да приключат връзката си. Ако един от двамата души вече не му пука за държанието на другия, това означава, че двойката е тръгнала по пътя на раздялата.</p> <p>Не казвайте неща, които изразяват безразличие. Вместо да нападате, по-добрият вариант е да изслушвате и обсъждате. Партньорът ви няма да говори открито с вас, ако смята, че възприемаме действията и мислите му за нелепи. Ще се почувства самотен и обиден. А това от своя страна ще подкопае самата връзка. Най-добре се опитайте да разберете какво точно провокира подобни чувства у вашия любим човек.</p> <p>Със сигурност жените се дразнят на реплики от типа „Жената на Петър е много по-красива от теб. Да не ти разказвам и колко по-интелигентна е“. В подобни ситуации мъжете се дразнят не по-малко отколкото жените. Дори повече в някои случаи. Никой мъж не трябва да разбира, че някой друг е по-силен, по-умен и по-можещ от него.</p>     <p>А разбере ли тези неща от жената до себе си, тогава природата му го насочва към търсене на друга половинка, която ще му осигури комфорта да бъде най-умен, най-силен и най-можещ. Вместо да давате някой друг за пример, фокусирайте се върху положителните неща от качествата на човека до вас.</p> <p>В противен случай наранявате човека до вас. А никой не заслужава това. Завършвам с една любима българска поговорка, която също май забравихме последните години: „Блага дума железни врати отваря“.</p> <p>Автор: Тодор Капитанов</p> <p>Източник: edna.bg</p>        