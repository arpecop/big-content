---
title: 3aed629355dae3b596b41ce10d65759b_t
mitle:  "Кажи &quot;Нe&quot; на другите, за да кажеш &quot;Дa&quot; на себе си"
description: "Да кажеш ДА на себе си не означава егоизъм или проява на отхвърляне, на всичко останало и околно. Всеки един от нас има точно и само един живот. Той е, като чаша пълна с преживявания, чувства, случки и грешки. Те са си само наши и само ние можем да ги излеем от чашата, да ги …"
image: "https://cdnone.netlify.com/db/2016/12/woman-2316083_640.jpg"
---

          <img src="https://cdnone.netlify.com/db/2016/12/woman-2316083_640.jpg"/>Снимка - Pixabay         <p>Да кажеш ДА на себе си не означава егоизъм или проява на отхвърляне, на всичко останало и околно. Всеки един от нас има точно и само един живот. Той е, като чаша пълна с преживявания, чувства, случки и грешки. Те са си само наши и само ние можем да ги излеем от чашата, да ги изживеем или разпилеем или да ги оставим да изветреят. Ние решаваме, но повторен дубъл в живота няма! Затова казвайки повече ДА на собственото си аз, съответно казваме повече ДА на истинското живеене.</p> <p>И в този ред на мисли, колкото по-пробуден се чувства един човек, толкова по-малко има нужда да пасва на заобикалящият го свят. Пробуждането е мигновено, може да трае дълго или само един миг, но винаги оставя последствия и си струва. За да кажеш ДА на себе си и да позволиш на другите да направят същото е необходимо да осъзнаеш потребността си да бъдеш частта от пъзела, която не пасва. Да бъдеш човекът, който умее да отказва, без да се притеснява от това. Да бъдеш индивидуален, без да парадираш с индивидуалността си. И да бъдеш благодарен! Благодарен на останалите, че са ти помогнали да се формираш, като човек, благодарен на себе си, че си успял да поставиш първо себе си, за да направят това и останалите и благодарен на нещата, които са те накарали да постигнеш целите си, без да забравяш нещата, които имаш.</p>     В един преклонен момент от живота си, рано или късно, всеки осъзнава, че трябва да престане да бъде този, който останалите искат да бъде и е бил, и да започне да се превръща в този, които той иска и всъщност е! Така, да кажеш ДА на себе си е жизнена необходимост, а не поза или прищявка, която извинява егоизма ти. Великият Димитър Талев е написал – „Винаги ще има още една възможност, още едно приятелство, още една любов, още една нова сила. След всеки край има ново начало.“, но след всяка празна чаша живот, друга пълна не ти се предлага, бихме допълнили ние. Затова да кажеш ДА на себе си, означава най-малкото да кажеш да на живота и всичко останало в него. Истинските хора разбират отказа и не изискват обяснение, защото и те са отказвали! Истинските приятели, любими и близки не изискват, защото и ти не изискваш от тях. Споделянето, отдаването и правенето на нещо в името на някой друг е доброволен акт и тук никой нищо не търси, а само дава.<p></p>        