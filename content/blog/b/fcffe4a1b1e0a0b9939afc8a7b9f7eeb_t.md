---
title: fcffe4a1b1e0a0b9939afc8a7b9f7eeb_t
mitle:  "Съветите, с които да развиеш женствеността си"
description: "Векове наред гейши, хетери и куртизанки са покорявали сърцата на велики мъже, след като са били посветени в женски тайни, предавани от поколение на поколение. Познанието съдържа по малко от всичко – психология, езотерика, митология, приказки, практики, изкуство. Истината е, че всяка жена може да „активира“ женската си същност, да бъде магнетична и да управлява …"
image: "https://cdnone.netlify.com/db/2017/04/girl-2162402_640.jpg"
---

          <img src="https://cdnone.netlify.com/db/2017/04/girl-2162402_640.jpg"/>Снимка - Pixabay        <p>Векове наред гейши, хетери и куртизанки са покорявали сърцата на велики мъже, след като са били посветени в женски тайни, предавани от поколение на поколение. Познанието съдържа по малко от всичко – психология, езотерика, митология, приказки, практики, изкуство. Истината е, че всяка жена може да „активира“ женската си същност, да бъде магнетична и да управлява живота си с лекота.Ключът е в думата „активирам“ – тя загатва, че жените притежават всичко необходимо по рождение, трябва само да разгърнат потенциала си. Това изкуство се учи с години и усърдие, някои съвети са приложими за съвременния свят, други не. Но нека да тръгнем по дългия път като направим десет стъпки. Поднасям ви ги по форма на съвсем практични съвети.</p>  <p><strong>1. Нека най-после да спрем да се доказваме, дори пред себе си.</strong> Да спрем да сме зависими от чуждото мнение и идеали, да забравим за перфекционизма. Когато се преуморяваме, за да успеем – било то в бизнеса, майчинството, това да сме идеални съпруги или най – добри във фитнеса, да се замислим първо дали желаем този успех, какво ще ни донесе той и дали е в синхрон с ценностите на сърцето ни.</p>  <p><strong>2. Да подбираме дрехите и храната според собствения си вкус, да не се подчиняваме сляпо на мнението на авторитети, диетолози, приятели и медии.</strong> Да обличаме само дрехи в които се чувстваме женствени и красиви, да спрем да робуваме на модни тенденции.</p>     <p><strong>3. Да четем книги и да гледаме филми, които ни вдъхновяват и ни дават сила</strong>. От безсмислените риалити и толк шоута и часовете, прекарани пред телевизора и в интернет, буквално затъпяваме! Това се отразява и на излъчването ни.</p> <p><strong>4. Да имаме ясна визия за бъдещето, но и да умеем да се изправим през празнотата и нищото, когато мечтата ни се провали. </strong>Да съзнаваме, че ще се появи нова цел и да имаме търпение да я дочакаме. И в лоши, но и в хубави моменти да знаем, че „и това ще мине“.</p> <p><strong>5. Да спрем да клюкарим и да водим лишени от смисъл разговори, да спрем да о(б)съждаме хората</strong>. Това само черпи от жизнената ни енергия и ни отдалечава от истинската ни същност.</p> <p>6<strong>. Да спрем да се сравняваме и да опознаем собствените си силни и слаби страни.</strong> Да не забравяме, че всяка има уникален път. Ако сме родена танцьорка, едва ли ще станем невероятен лекар. Да развиваме нашите таланти.</p>     <p><strong>7. Да се научим да се разделяме – с вещи, с хора. </strong>Някои от тях ни дават сили, други ни ги отнемат. Можем да сме в плен дори на ненужен навик. Без раздяла със старото, новото не може да дойде в живота ни. Изгодното и кичът нямат място в живота ни, той е за истинското.</p> <p><strong>8. Да спрем да спасяваме хората, включително деца и родители.</strong> Да ги оставим да се опарят и да получат уроците си. В това е мъдростта, не в поучаването!</p> <p><strong>9. Да приемем сянката си, независимо как ще я наречем.</strong> Гневът, тъгата, екстазът, вълнението, агресията също са част от нас, ние сме хора, а не ангели. Усилието да си изградим фалшив образ на винаги мила и усмихната жена много изморява.</p> <p><strong>10. Да се научим да различаваме желанията на сърцето си от наложените ни желания –</strong> от родителите, обществото или от собствения ни логичен ум.Важно е да постоянствате, дори да не успявате всеки път!</p> <p>Източник: gnezdoto.net</p>        