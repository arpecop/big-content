---
title: 48d09cc90ed12543f71616254ef13b1b_t
mitle:  "8 урока на Буда – Интересно за ума и полезно за душата!"
description: "В превод „Буда” означава „просветлен” или „пробуден”. В учението му няма нищо, което да противоречи на вътрешната хармония на всяко друго течение – религиозно или философско. Тези уроци са универсални и вечни, а познаването им е интересно за ума и полезно за душата.   1. Да започнеш с малкото, е нормално. Каната се пълни постепенно, …"
image: "https://cdnone.netlify.com/db/2017/05/buddhist-737275_640.jpg"
---

          <img src="https://cdnone.netlify.com/db/2017/05/buddhist-737275_640.jpg"/>Снимка -         <h3><strong>В превод „Буда” означава „просветлен” или „пробуден”. В учението му няма нищо, което да противоречи на вътрешната хармония на всяко друго течение – религиозно или философско. Тези уроци са универсални и вечни, а познаването им е интересно за ума и полезно за душата.</strong></h3> <p> </p> <h2><em><strong>1</strong>. Да започнеш с малкото, е нормално.</em></h2> <h3>Каната се пълни постепенно, капка по капка. Всеки майстор някога е бил любител. Ако сте последователни и търпеливи, ще постигнете успех. Никой не може да преуспее за една нощ: успехът идва при онзи, който е готов да започне от малкото и усърдно да се труди, докато не напълни каната догоре.</h3> <h2><em><strong>2</strong>. Мислите са материални.</em></h2> <h3>Нашето съзнание е всичко. Ако човек говори или действа с лоши мисли, го преследва болка. Ако говори или действа с чисти намерения, го следва щастие. За да живееш правилно, трябва да запълниш съзнанието си с „правилни” мисли. Правилното мислене дава всичко, което пожелаете; неправилното мислене е зло, което в края на краищата ще ви разруши.</h3>     <h2><em><strong>3</strong>. Простете.</em></h2> <h3>Да сдържате гнева у себе си, е все едно да хванете горещ въглен с намерението да го хвърлите по друг, но всъщност ще се изгорите самите вие. Когато освобождавате тези, които са заключени в затвора на неопрощението, вие освобождавате и себе си от този затвор. Никого не можете да потискате, без да потискате и самите себе си. Учете се да прощавате бързо.</h3> <p> </p> <h2><em><strong>4</strong>. Вашите постъпки имат значение.</em></h2> <h3>За да се развивате, трябва да действате; за да се развивате бързо, трябва да действате всеки ден. Пословицата гласи: „Бог дава на всяка птица червей, но не го хвърля в гнездото”. Буда казва: „Аз не вярвам в съдбата, която се стоварва върху хората, когато те действат, но вярвам в съдбата, която се стоварва върху тях, ако те бездействат”.</h3>     <h2><em><strong>5</strong>. Опитвайте се да разберете.</em></h2> <h3>Престанахме да се борим за истината, започнахме да се борим единствено за себе си. Първо се опитайте да разберете и едва след това се постарайте да разберат вас. Трябва да вложите всичките си сили, за да разберете гледната точка на човека отсреща. Вслушвайте се в другите, разберете тяхната гледна точка и ще постигнете спокойствие. Съсредоточете се повече върху това да бъдете щастливи, отколкото да бъдете прави.</h3> <h2><em><strong>6</strong>. Победете себе си.</em></h2> <h3>По-добре да победиш себе си, отколкото да спечелиш хиляди сражения. Тази победа не могат да ти отнемат нито ангелите, нито демоните, нито раят, нито адът. За да победиш себе си, трябва да контролираш своите мисли. Те не трябва да бушуват като морски вълни. Ще си кажете – не мога да контролирам мислите си. Мисълта идва когато си поиска. Но на това Буда отговаря – не можете да забраните на птицата да лети над вас, но несъмнено можете да й попречите да свие гнездо на главата ви.</h3>     <h2><em><strong>7</strong>. Живейте в хармония.</em></h2> <h3>Хармонията идва отвътре. Не търсете отвън това, което може да бъде само в сърцето ви. Хармонията не е новата работа, новата кола или новият брак; хармонията – това е мирът в душата и той започва с вас самите.</h3> <h2><em><strong>8</strong>. Бъдете благодарни.</em></h2> <h3>Нека благодарим за това, че ако не сме учили много, то поне не сме изгубили много време, а ако сме изгубили време, то поне не сме се разболели, ако пък сме се разболели, поне не сме мъртви. Винаги ще се намери нещо, за което си струва да благодарим. Не бъдете толкова песимистични, че за минута, дори в момент на конфликт, да не сте в състояние да осъзнаете поне десет неща, за които си струва да сте благодарни. Не всички могат да се събудят днес сутринта; вчера някои са заспали за последен път. Винаги има нещо, за което си струва да благодарим.</h3> <p>Източник:  www.evolife.bg/</p>        