---
title: d4478332aba1bbf75739909a1cf8b9fb_t
mitle:  "Мъжките жестове, които размекват сърцата на жените"
description: "В свят пълен с множество връзки за една нощ, бракове за няколко месеца, сякаш кавалерството е отстъпило крачка назад. Истината е, че жените винаги копнеят да им се обръща внимание по един елегантен, ненатрапчив и романтичен начин. Дори с ежедневните и рутинни занимания в дома, поведението на един мъж трябва да бъде на ниво. Отварянето …"
image: "https://cdnone.netlify.com/db/2017/10/person-918684_640-e1506969644174.jpg"
---

          <img src="https://cdnone.netlify.com/db/2017/10/person-918684_640-e1506969644174.jpg"/>Снимка - Pixabay        <p>В свят пълен с множество връзки за една нощ, бракове за няколко месеца, сякаш кавалерството е отстъпило крачка назад. Истината е, че жените винаги копнеят да им се обръща внимание по един елегантен, ненатрапчив и романтичен начин. Дори с ежедневните и рутинни занимания в дома, поведението на един мъж трябва да бъде на ниво.</p> <p><strong>Отварянето на вратата –</strong> Мъж, който излиза пръв от колата, за да отвори вратата на своята спътничка, винаги ще я накара да се почувства комфортно и защитена. Всяка дама ще оцени такъв жест, който изглежда доста незначителен на пръв поглед.</p> <p><strong>Запазването на последната хапка –</strong> Всеки знае, че пътят към сърцето на мъжа минава през стомаха му, без значение колко банално и наивно да звучи. Ако човек оставя последната хапка за една жена, тя ясно осъзнава, че той се грижи за нея и наистина я обича.</p>     <p><strong>Прекарване на достатъчно време със семейството –</strong> Ако един мъж наистина се интересува от снимките на децата ви, от забавните истории за вашите братя и сестри и се радва, че прекарвате време с родителите си, това е „точният човек“. Дори и най-малките жестове спрямо семейството ви доказват, че партньорът ви цени заедно с вашите близки, защото семейството е важно за всеки.</p> <p><strong>Да ​​представя дамата при среща с познати –</strong> Един истински джентълмен знае, че ако не представи своята спътничка при случайни срещи с познати, дамата ще се почувства ненужна. Внимателният кавалер в никакъв случай няма да позволи такава ситуация.</p> <p><strong>Правенето на подаръци без причина –</strong> Модерният „рицар“ не се нуждае от никакви специални поводи, за да изпрати на една жена цветя или нещо дребно и забавно, само за да предизвика искрена усмивка на лицето на своята любима.</p>     <p><strong>Да я предпазва с тялото си –</strong> Друг привидно малък жест, на който мнозина дори не обръщат внимание, е когато вие вървите от външната страна на тротоара, като по този начин защитавате своята спътница срещу непредвидени ситуации.</p> <p><strong>Да я целуне по челото –</strong> Ако човек изразява чувствата си към жената с нежна целувка по челото, бъдете сигурни, че той е много привързан към нея. Дамата от своя страна се чувства изключително приятно.</p> <p><strong>Да я изпрати с колата си –</strong> Тази приятна изненада характеризира мъжа като истински джентълмен, за който мечтае всяка жена. По този начин той показва на дамата, колко важно за него е да се грижи за нея.</p> <p><strong>Да ѝ държи връхната дреха –</strong> Разбира се, жената и сама може да си наметне якето или палтото, но културният мъж винаги ще ѝ подаде връхната дреха или ще й предложи своята собствена.</p> <p>източник: Elitedaily.com</p>        