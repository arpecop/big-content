---
title: c8d94793739e16ac63533193155b124b_t
mitle:  "9 неща, които ни правят щастливи и намаляват стреса"
description: "Животът на хората става хаотичен, веднага щом решат, че е така. И става по-щастлив, веднага щом решат, пише Ейнджъл Черноф в блога marcandangel.com. Кое избирате? Ето няколко начина да изберете щастието: 1. Знайте какво искате да постигнете и защо. Липсата на посока създава напрежение. Липсата на посока, не липсата на време – това е проблемът, когато …"
image: "https://cdnone.netlify.com/db/2017/12/model-2890159_640-e1513518491287.jpg"
---

          <img src="https://cdnone.netlify.com/db/2017/12/model-2890159_640-e1513518491287.jpg"/>Снимка - Pixabay        <p>Животът на хората става хаотичен, веднага щом решат, че е така. И става по-щастлив, веднага щом решат, пише Ейнджъл Черноф в блога marcandangel.com. Кое избирате?</p> <p>Ето няколко начина да изберете щастието:</p> <p><strong>1. Знайте какво искате да постигнете и защо.</strong> Липсата на посока създава напрежение. Липсата на посока, не липсата на време – това е проблемът, когато става дума за лични постижения. Всеки има един и същи 24-часов ден и 7-дневна седмица.</p> <p>Когато искате да постигнете нещо, нека съвестта ви е чиста – концентрирайте се и се уверете, че искате точно това и защо го искате. Никой не може да уцели мишената, ако не знае каква е тя.</p> <p><strong>2. Вършете по-малко – като се фокусирате върху най-важното</strong></p> <p>Същността на личната продуктивност е да вършите важните неща, а не спешните. С други думи, поставайте нещата, които са на първо място, на първо място. Концентрирайте се върху важното и елиминирайте останалото.</p>     <p><strong>3. Мислете за напредък, не за съвършенство</strong></p> <p>Не се тревожете за съвършенството – никога няма да го постигнете. Вместо това фокусирайте се върху напредъка, който сте направили и напредъка, който възнамерявате да постигнете днес.</p> <p>Прогресът не е нещо автоматично, нито неизбежно. Всяка стъпка от личностното развитие изисква работа и жертви. Всяка стъпка е част от вечно подобряващия се, вечно издигащ се нагоре път. Всяка стъпка е постижение, което трябва да бъде отпразнувано.</p> <p><strong>4. Пречиствайте сърцето си</strong></p> <p>Както тялото има нужда от миене, защото всеки ден се цапа, така и сърцето. Защото всеки ден хората ви нараняват, обиждат, забравят, презират, тъпчат, отхвърлят. Но ако решите да простите на тези хора и се освобождавате от тези неща в края на всеки ден, вие пречиствате сърцето си. На следващата сутрин се будите ободрени и свободни от негативност. Откажете се да носите стари съжаления, нагласи и разсейващи мисли.</p>     <p><strong>5. Изчистете неверните мисли.</strong></p> <p>Човек трябва да усвои нов начин на мислене преди да овладее нов начин на живот. Зад всяко стресиращо усещане стои невярна мисъл. Преди да се появи тя, не сте страдали. Когато осъзнаете, че не е вярна, страданието също спира. Промените ли мислите си, променяте живота си.</p> <p><strong>6. Очаквайте малко стрес, приемете го, и се освободете от него</strong></p> <p>Най-важните пътешествия, които водят до най-интересните места обикновено са изпълнени с най-много предизвикателства – тези, в които трябва да минете по трудния път.</p> <p>Стресът е стена между две тихи градини – градината, в която сте, и градината, в която искате да бъдете. Трябва да се изкачите по стената, която е пред вас, усвоявайки уроци по време на катеренето, и да се пуснете, когато стигнете до другата страна. Губите само ако никога не се изкатерите, или никога не слезете.</p>     <p><strong>7. Грижете се за тялото си</strong></p> <p>Добрата тренировка е най-доброто средство за освобождаване от стреса, а добрата форма е винаги на мода. Поддържането на добра физическа форма е също пътешествие, постоянна борба и начин на живот. Това е постепенен процес, който иска години търпение. Но както знаете, най-дългото пътуване започва с една единствена стъпка. Въпросът е да направите тази стъпка и да започнете да отделяте по половин или един час всеки ден за упражнения.</p> <p><strong>8. Правете по едно добро нещо за себе си всеки ден</strong></p> <p>Сложете себе си най-горе в списъка на приоритетите. Няма друг човек в света, който да заслужава вашата добрина и внимание повече от вас. Когато обичате себе си, всичко друго си идва на мястото. Грижете се за себе си всеки ден. Давайте си по нещо специално – смях, добър разговор, медитация, четене, дълга разходка, един час, посветен на любимото ви занимание, и т.н. Вие го заслужавате.</p> <p><strong>9. Опростявайте.</strong></p> <p>Организирайте, не агонизирайте. Поддържайте мястото около себе си подредено и не окупирайте графика си. Създайте основа с място за меко приземяване, широко поле за грешка и време за размисъл и дишане.</p> <p>Така можете да изследвате възможностите за щастие всеки нов ден.</p> <p>От <strong>marcandangel.com</strong></p>        