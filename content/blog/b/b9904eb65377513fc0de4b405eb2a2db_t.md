---
title: b9904eb65377513fc0de4b405eb2a2db_t
mitle:  "Какво представлява зумбата?"
description: "Допреди 5-6 години думичката „зумба” звучеше достатъчно екзотично, за да предизвика учудени погледи у любителките на фитнес заниманията. Днес в България вече има достатъчно сертифицирани инструктори, които водят часове из цялата страна, благодарение на което зумба манията достигна дори и до малките градчета. Кое превърна тази спортна активност в толкова любимо и предпочитано занимание за …"
image: "https://cdnone.netlify.com/db/2016/05/zumba.jpg"
---

          <img src="https://cdnone.netlify.com/db/2016/05/zumba.jpg"/>Какво представлява зумбата        <p>Допреди 5-6 години думичката „зумба” звучеше достатъчно екзотично, за да предизвика учудени погледи у любителките на фитнес заниманията. Днес в България вече има достатъчно сертифицирани инструктори, които водят часове из цялата страна, благодарение на което зумба манията достигна дори и до малките градчета.</p> <p>Кое превърна тази спортна активност в толкова любимо и предпочитано занимание за милиони хора по света?</p> <p>Преди доста години инструкторът по аеробика Алберто Перез, познат като Бето, отивайки на тренировка установява, че е забравил диска с музиката за упражненията си. В колата му обаче има латиноамериканска музика. Решавайки да импровизира, той смесва движения от аеробиката и от латино танците на фона на огнените ритми на салса, меренге и регетон. Часът минава повече от добре, а присъстващите са очаровани и си тръгват с усмивка.</p> <p>Тогава Бето решава да патентова новосъздадения спортен стил и основава цяла бизнесимперия, която включва сертифициране на преподаватели, организиране на събития по цял свят, създаване на дрехи и аксесоари, носещи запазената марка „Зумба”…</p> <p>Как протича един час по зумба?</p> <p>Това е кардио фитнес тренировка, която ще ви изпоти подобаващо и неусетно ще изгорите около 500-600 калории в зависимост от това доколко стриктно следвате движенията на инструктора и колко се раздавате в залата. Със сигурност ще се усмихвате през цялото време и ще запазите усмивката си доста след като си тръгнете от тренировката. На фона на латино музика, модерни денс и поп парчета, както и ориенталски ритми ще усвоите движения от различни танцови стилове и под ръководството на инструктора ще изтанцувате забавни хореографии, които обаче са и достатъчно натоварващи. Доста дами се хвалят със свалени килограми, благодарение на съчетаването на хранителен режим и зумба. Дори и да не искате да отслабвате, ще изваете фигурата си, ще стегнете мускулите си, сърцето ви ще влезе във форма и ще подобрите самочувствието и осанката си! Освен това ще разширите социалния си кръг.</p>        