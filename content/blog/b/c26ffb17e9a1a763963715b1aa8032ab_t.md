---
title: c26ffb17e9a1a763963715b1aa8032ab_t
mitle:  "Съветите на майка Тереза"
description: "Майка Тереза (Агнес Гонджа Бояджиу) – индийската монахиня от албански произход, родена в Скопие през 1910 г., основала ордена „Мисионери на милосърдието“ и превърнала се в символ на безпределната и безрезервна любов към ближния. През 2003 г. папа Йоан Павел II обяви Майка Тереза за блажена. Нека почерпим вдъхновение от нейните завети. Кой знае, може …"
image: "https://cdnone.netlify.com/db/2017/05/maika-tereza-2.jpg"
---

          <img src="https://cdnone.netlify.com/db/2017/05/maika-tereza-2.jpg"/>         <p>Майка Тереза (Агнес Гонджа Бояджиу) – индийската монахиня от албански произход, родена в Скопие през 1910 г., основала ордена „Мисионери на милосърдието“ и превърнала се в символ на безпределната и безрезервна любов към ближния. През 2003 г. папа Йоан Павел II обяви Майка Тереза за блажена.</p>   <p>Нека почерпим вдъхновение от нейните завети. Кой знае, може би утре ще се събудим по-добри и с повече светлина в душата…</p> <p><strong>1. За настоящето</strong></p> <p>Вчерашният ден си е отишъл. Утрешният още не е настъпил. Разполагаме единствено с днешния. Да започваме…</p> <p><strong>2. За важните неща</strong></p> <p>Mного хора искат да правят големи неща. Но малцина са тези, които ще направят малките неща.</p> <p><strong>3. За помощта</strong></p> <p>Не е нужно да се опитваш да помогнеш на всички. Достатъчно е просто да помогнеш на човека до себе си.</p> <p><strong>4. За усмивката</strong></p> <p>Усмихвайте се един на друг. Усмихвайте се на вашия съпруг, на вашето дете… Усмихвайте се! Няма значение кой е човекът пред вас! Никога няма да успея да си обясня огромната сила, която носи в себе си една усмивка… Винаги, когато се усмихвате, вие правите безценен подарък на човека.</p> <p><strong>5. За приемането</strong></p> <p>Научи се да приемаш хората. Не да ги съдиш.</p> <p><strong>6. За успеха</strong></p> <p>Когато имаш успехи, печелиш фалшиви приятели и истински врагове. Но въпреки това имай успехи.</p> <p><strong>7. За дисциплината</strong></p> <p>Дисциплината е мостът между целта и нейното постигане.</p>     <p><strong>8. За щастието</strong></p> <p>Няма ключ към щастието. Врата към него е винаги отворена.</p> <p><strong>9. За мига</strong></p> <p>Радвай се на мига. Това е всичко, от което се нуждаеш, за да бъдеш истински щастлив.</p> <p><strong>10. За промяната</strong></p> <p>Аз сама не мога да променя света. Но мога да хвърля камъче във водата и да образувам вълнички.</p> <p><strong>11. За семейството</strong></p> <p>Искаш да направиш света по-хубав и по-спокоен? Тогава започни със своето семейство.</p> <p><strong>12. За общуването</strong></p> <p>Старай се всеки, който идва при теб, да си тръгва по-усмихнат, по-спокоен, по-щастлив. Носи любовта в себе си.</p> <p><strong>13. За приятелството</strong></p> <p>Не очаквай от твоя приятел да е перфектният човек. Помогни му да стане перфектен човек.</p> <p><strong>14. За благодарността</strong></p> <p>Доброто, което направиш, ще бъде забравено. Но въпреки това, прави добро.</p>     <p><strong>15. За смисъла</strong></p> <p>Когато краят на земния ти път настъпи, животът ти няма да бъде оценен според това колко дипломи си взел и колко пари си спечелил, а на колко хора си помогнал.</p> <p><strong>16. За любовта</strong></p> <p>Любовта започва с грижата към най-близките ти хора, към твоето семейство. И не забравяй: мислим си, че любовта е чувство, но тя е действие; мислим си, че любовта трябва да се заслужи, но всеки заслужава любов; мислим си, че трябва да обичаме, когато ни обичат, но любовта не се измерва с това, което получава в замяна – любовта просто се дава; мислим си, че противоположното на любовта е омразата, но всъщност това е страхът…</p> <p><strong>17. За болката</strong></p> <p>Открих следния парадокс – ако обичаш, докато те заболи, в един момент остава само любовта, болката изчезва…</p> <p><strong>18. За търпението</strong></p> <p>Без търпение ние ще научаваме по-малко от живота. Ще виждаме по-малко. Ще чувстваме по-малко. Ще чуваме по-малко. Ирония е, но колкото повече бързаме и колкото повече взимаме, толкова по-малко имаме…</p> <p><strong>19. За вярата</strong></p> <p>Когато ти е останал само Бог, имаш повече от достатъчно, за да започнеш отначало.</p> <p><strong>20. За живота</strong></p> <p>Животът е възможност – възползвай се. Животът е красота – наслади й се. Животът е мечта – осъществи я. Животът е предизвикателство – посрещни го. Животът е задължение – изпълни го. Животът е игра – играй я. Животът е обещание – спази го. Животът е тъга – превъзмогни я. Животът е песен – изпей я. Животът е борба – приеми я. Животът е трагедия – противопостави й се. Животът е приключение – изживей го. Животът е късмет – повярвай в него. Животът е твърде ценен – не го унищожавай. Животът е живот – бори се за него.</p> <p>автор: Гергана Лабова</p> <p>източник: gnezdoto.net</p>         