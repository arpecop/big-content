---
title: e4bb6d56ae585ce45056d1de83c0e90b_t
mitle:  "Когато започнеш да обичаш себе си, започваш да живееш"
description: "Казват, че този великолепен текст е речта на Чарли Чаплин по повод 70-тата му годишнина. И до ден днешен не е ясно кой точно е авторът. В случая обаче по-важна е красотата и посланието на този материал. А именно: Когато започнеш да обичаш себе си, започваш да живееш! Когато започнах да обичам себе си, разбрах, …"
image: "https://cdnone.netlify.com/db/2017/10/woman-2206306_640-e1507809733431.jpg"
---

          <img src="https://cdnone.netlify.com/db/2017/10/woman-2206306_640-e1507809733431.jpg"/>Снимка - Pixabay        <p><em>Казват, че този великолепен текст е речта на Чарли Чаплин по повод 70-тата му годишнина. И до ден днешен не е ясно кой точно е авторът. В случая обаче по-важна е красотата и посланието на този материал. А именно: Когато започнеш да обичаш себе си, започваш да живееш!</em></p> <p>Когато започнах да обичам себе си, разбрах, че болката и страданието са само предупредителни знаци, че живея против собствената си истина. <strong>Сега зная, че това се нарича „автентичност“.</strong></p> <p>Когато започнах да обичам себе си, разбрах колко силно мога да засегна някого, ако го пресирам да изпълни желанията ми, преди да им е дошло времето, и човекът още не е готов… дори този човек да съм самият аз. <strong>Днес наричам това „уважение“.</strong></p> <p>Когато започнах да обичам себе си, престанах да копнея за друг живот и видях, че всичко, което ме обкръжаваше, ме приканваше да израствам. <strong>Днес наричам това „зрялост“.</strong></p>     <p>Когато започнах да обичам себе си, разбрах, че при всякакви обстоятелства съм на правилното място, в правилното време и всичко се случва в точния момент, затова мога да бъда спокоен. <strong>Сега наричам това „увереност в себе си“.</strong></p> <p>Когато започнах да обичам себе си, престанах да крада от собственото си време и да правя грандиозни планове за бъдещето. Днес правя само това, което ми носи щастие и радост, което обичам да правя и което вълнува сърцето ми. Правя го по собствен начин и с моя собствен ритъм. <strong>Днес наричам това „простота“.</strong></p> <p>Когато започнах да обичам себе си, се освободих от всичко, което вреди на здравето ми – храна, хора, вещи, ситуации. Всичко, което ме теглеше надолу и ме отдалечаваше от самия мен. В началото наричах това „здравословен егоизъм“. <strong>Сега зная, че това е „любов към самия теб“.</strong></p>     <p>Когато обикнах себе си, престанах да се опитвам винаги да бъда прав и от този момент правя по-малко грешки. <strong>Сега разбрах, че това е „скромност“.</strong></p> <p>Когато започнах да обичам себе си, отказах да живея в миналото и да се тревожа за бъдещето. Днес живея само в настоящия момент, в който се случва всичко. <strong>Сега изживявам всеки ден за самия него и наричам това „осъществяване“.</strong></p> <p>Когато започнах да обичам себе си, осъзнах, че моят ум може да ме разстрои и да ме разболее. Но когато го свързах със сърцето си, той ми стана ценен съюзник. <strong>Сега наричам тази взаимовръзка „мъдрост на сърцето“.</strong></p> <p>Повече не е нужно да се боим от спорове, конфронтация и всякакви проблеми със себе си или с другите. Даже звездите се сблъскват, но от техния сблъсък се раждат нови светове. <strong>Сега зная: „Това е животът!“</strong></p> <p>Източник: http://prit4ite.blogspot.bg/</p>        