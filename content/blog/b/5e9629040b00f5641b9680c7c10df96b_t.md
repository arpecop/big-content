---
title: 5e9629040b00f5641b9680c7c10df96b_t
mitle:  "Допълват се тези, които си приличат..."
description: "Не e ясно точно в каква посока върви еволюцията, но е ясно, че се нуждае от хора. Във всеки от нас е вградено в гените да прави всичко възможно да има поколение. Нарича се генетичен императив. Императив, защото действа категорично, безусловно и от него не може да се избяга. Генетичният императив определя до голяма степен …"
image: "https://cdnone.netlify.com/db/2017/05/couple-955930_640.jpg"
---

          <img src="https://cdnone.netlify.com/db/2017/05/couple-955930_640.jpg"/>Снимка - Pixabay        <p>Не e ясно точно в каква посока върви еволюцията, но е ясно, че се нуждае от хора. Във всеки от нас е вградено в гените да прави всичко възможно да има поколение. Нарича се генетичен императив. Императив, защото действа категорично, безусловно и от него не може да се избяга.</p> <p>Генетичният императив определя до голяма степен действията и поведението ни. Проявлението му е е незабелязано за нас, затова ние се опитваме да оправдаем поведението си с логически аргументи.</p> <p>Типичното за времето ни търсене на „идеалния мъж“ или „идеалната жена“ е много удобно за генетичния императив, защото във всеки удобен момент той може да подшушне в ума ни „ти намери идеалния/та“ и така да ни подтикне към интимни взаимоотношения. Хитър е този императив.</p> <p>Това ще го потвърдят всички онези, които след време споделят „ех, мислех си, че това е идеалният/та“ или просто „правилния/та“. Можем да го наречем „биологичният часовник тиктака“, „сляпата неделя“, „мислех с другата глава“ и т.н., но то ни привлича към желания за генетечния императив партньор. За него желания, не за нас като личност.</p>      Какъв е подходящият за генетичния императив партньор? <p>Тук няма нищо лично. За генетичния императив няма значение партньорът какви пари печели или колко добре е възпитан. Важното е да е различен. Колкото повече е различен, толкова по-добре за еволюцията.</p> <p>Толкова по-здраво ще е поколението и ще носи нови и различни генетични комбинации. Ако, например, сте с тъмна кожа, черни коси и твърдите, че най-сексапилни са русите, то сте дълбоко под влиянието на генетичния императив.</p> <p>Генетичният императив не отчита това, че сме хора, нито нивото на развитие на човечеството.</p>  <p>Но ние все пак сме хора. След първоначалните оргазми (евентуално довели до зачеване) ние започваме да се осъзнаваме и разбираме, че все пак трябва да живеем с другия. Ние можем да правим секс 2-3-4 часа, но останалата част от денонощието сме с другия, общуваме с него, ядем на една маса, даваме и получаваме грижи, и евентуално си говорим.</p>     <h1>Задържа ни подобието</h1> <p>Тогава си проличава, че единственото, което може да ни задържи е подобието. Нещата, които си приличат. Нека видим това през няколко психологически модела на любовта. Те ще ни покажат колко важно е сходството не просто за запазване на връзката, а за да бъде тя удовлетворителна и успешна.</p>   <p>Хората могат да са заедно по една от следните три причини (или комбинациите от тях):</p>   <strong>Общуване</strong>, тоест обичат да си говорят, да се слушат един друг, постоянно си обменят нова информация или нещо старо, но приятно и за двамата. Представете си, че единият обича да говори, а другият само мълчи, а може да не иска и да слуша <strong>Взаимна отдаденост, </strong>това означава да сме заедно; ако единият е зает с нещо, другият все пак да е с него, даже да не му е интересно; да се държим за ръка; да сме отдадени един на друг. Представете си, че за единия това е много досадно. <strong>Съвместни преживявания, </strong>всичко, което правим, да го правим заедно и да има нови преживявания, но не просто двамата, а с нашите приятели, с други хора. Каквото правим, постоянно да сме всред други хора. Представете си, че единият е саможив или просто не иска постоянно да преживява нещо ново.     <p>Следващият е моделът на <em>Стърнбърг. </em>Имаме три компонена на сериозната връзка, всеки от които трябва да присъства по някакъв начин, за да може тя да просъществува:</p>  <strong>Ангажираност. </strong>Да, аз съм във връзка с теб и нашите отношения са по-специални. Заедно сме. <strong>Страст (секс). </strong>Сексуалните отношения продължават и след създаването на деца. Тяхното количество и вид може да свързва или разделя двамата. <strong>Интимност. </strong>Как изразяваме любовта си към другия. Дали правим мили подаръци, прегръщаме се, целуваме се пред другите или пък не. Представете си, че единият е израснал в семейство, където родителите му само са се поздравявали като са се прибирали вкъщи, а родителите на другия са се прегръщали, целували, разказвали дневните преживявания.  <p>Още един модел, който научих от <em>Колин Д‘Обре</em>, който ще ви даде още едно усещане за връзката.</p>  <strong>Физическа свързаност. </strong>Тук влиза секса, но също и любими видове спорт, разходки сред природата и т.н. <strong>Емоционална свързаност. </strong>Начина на изразяване на преживяване на емоциите. Общите неща, които ни „палят“ емоционално. Динамика на емоциите. <strong>Интелектуална свързаност. </strong>Единият може да обича да играе шах, а другият не. <strong>Духовна свързаност. </strong>Духовни интереси, религия, духовни практики и т.н.  <p>Някои от нещата, които липсват, могат да се компенсират. Например, ако моят патньор не обича да играя шах, ще ходя в шах-клуб. Но нещата могат да се компенсират в определена степен, а някои просто не мога да бъдат компенсирани. Например, при липса на секс е малко вероятно партньорът да одобри търсенето му извън връзката.</p>  <p>Генетичният императив не се интересува от тези неща. За него е важно създаването на поколение, независимо от кого, къде и как ще бъде отгледано това поколение. Той не се интересува от вашите взаимоотношения. И когато се събудите на следващата сутрин, знаете, че има много неща, за които може да погледнете в човека до вас.</p> <p>автор: <em><strong>Божидар Цендов</strong></em></p> <p>източник: constellations.bg</p> <p> </p>        