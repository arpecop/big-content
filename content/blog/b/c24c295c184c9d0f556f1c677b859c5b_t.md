---
title: c24c295c184c9d0f556f1c677b859c5b_t
mitle:  "За да сте щастливи, харчете пари за време"
description: "Искаш да бъдеш щастлив? Купувай си по-често готова храна и си наеми домашна помощница, предлага едно проучване. Това е един основополагащ въпрос в ежедневния ни живот: дали трябва да харчиш пари, за да спестиш време, или да отделиш време, за да спестиш пари? Ако твоята цел е щастието, може да помислиш да разтвориш портфейла си. …"
image: "https://cdnone.netlify.com/db/2017/09/model-2614569_640-e1506757405639.jpg"
---

          <img src="https://cdnone.netlify.com/db/2017/09/model-2614569_640-e1506757405639.jpg"/>Снимка - Pixabay        <p>Искаш да бъдеш щастлив? Купувай си по-често готова храна и си наеми домашна помощница, предлага едно проучване. Това е един основополагащ въпрос в ежедневния ни живот: дали трябва да харчиш пари, за да спестиш време, или да отделиш време, за да спестиш пари?</p> <p>Ако твоята цел е щастието, може да помислиш да разтвориш портфейла си. Това е изводът на проучване, публикувано тази седмица в Proceedings of the National Academy of Sciences (Процедури на Националната академия по науки), чиито открития предполагат, че харченето на пари, с цел спестяване на време, може да намали стреса по отношение на малкото време в един ден и по този начин те прави по-щастлив.</p> <p>„Хората, които харчат пари, за да си купят време, като наемат някой друг да им свърши омразната задача, споделят по-голямо удовлетворение от живота”, казва Ашли Уилямс, асистент-професор в бизнес школата на Харвард и водещ автор на проучването, което беше базирано на редица изследвания в няколко страни. Изследователите не наблюдават същия ефект, когато хората използват парите за материални ценности.</p>     <p>В една от сериите на анализа г-ца Уилямс и нейните колеги проучили почти 4500 души в САЩ, Дания, Канада и Холандия по отношение на тяхното благоденствие и покупки, които спестяват време, като поръчване на храна по телефона, викане на такси, наемане на домашна помощ или плащане на някой да ти свърши работа като покупки, досадни задачи и др.</p> <p>В друга серия, като използвали по-широка дефиниция на такива покупки, те изследвали около 1800 други американци. Около 28 процента от тези в първата серия и половината във втората серия са отбелязали, че харчат пари, за да спестят време. И в двата случая тези, които са направили такива разходи, споделят по-голямо удовлетворение от живота в сравнение с тези, които не го правят. И тук няма значение дали са богати, или бедни.</p> <p>Хората се облагодетелстват от купуването на време, независимо от размера на дохода си. (Все пак авторите отбелязват, че това може би не е вярно за най-бедните сред бедните.) „Ако ти предстои да се справиш с някаква задача и изпълнението ѝ те изпълва с ужас, може би си струва да обмислиш варианта да платиш на някой да я свърши вместо теб“ – казва Елизабет Дън, професор по психология в Университета на Бритиш Колумбия и автор на доклада по изследването.</p>     <p>Установена била връзка между купуването на време и щастието, но изследователите искали да проверят дали едното причинява другото. Taка че провели експеримент с няколко десетки канадци. Първо, дали на участниците по 40 долара два последователни уикенда за харчене според инструкциите или за разходи, които биха им спестили време, или за материални покупки като бордови игри, скъпо вино, дрехи. След това помолили участниците да опишат настроението си в края на деня.</p> <p>Както предсказали изследователите, харченето на пари, за да се спести време, имало ефект на намаляване на стреса, свързан с недостига на време, и увеличило благоденствието, докато харченето за материални стоки никога не постига същия ефект. Но независимо от предимствата, те установили, че купуването на време не е толкова популярно, колкото може да предположи човек.</p>     <p>Дори сред повече от 800 изследвани холандски милионери, всички от които със сигурност са можели да си го позволят, само една малка част харчи пари, за да си спести времеотнемащи задачи.</p> <p>Професор Уилямс и Дън имат няколко предположения за причината, поне в Съединените щати: протестантската работна етика, която цени това да си зает или вменява вина за това да платиш на някой да свърши нещо, което и сам можеш да свършиш. „Искаме да изглежда, сякаш се справяме с всичко и можем да не харчим пари за покупки, които спестяват време, дори и когато не можем да си го позволим“, каза г-ца Уиланс.</p> <p>Извод: За по-голямо удовлетворение от живота според изследването поръчвай готова храна по телефона, викни такси или плати на някой да ти свърши някоя неприятна задача. Това се оказва вярно, независимо от дохода.</p> <p>източник: diana.bg</p>        