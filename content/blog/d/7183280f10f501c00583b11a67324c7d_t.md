---
title: 7183280f10f501c00583b11a67324c7d_t
mitle:  "Давай го по-леко! 18 прости истини за постигане на спокойствие"
description: "Странно как някои неща ни се струват важни в моментите, когато ги правим. После, когато погледнем назад, осъзнаваме, че изобщо не са били важни. Знаеш за какво говоря. То е като да откриеш, че си добър в нещо, което въобще не е нужно да бъде вършено. Какво може да е по-важно за теб от това …"
image: "https://cdnone.netlify.com/db/2017/05/meditation-2001317_640.jpg"
---

          <img src="https://cdnone.netlify.com/db/2017/05/meditation-2001317_640.jpg"/>Снимка - Pixabay         <p>Странно как някои неща ни се струват важни в моментите, когато ги правим. После, когато погледнем назад, осъзнаваме, че изобщо не са били важни. Знаеш за какво говоря. То е като да откриеш, че си добър в нещо, което въобще не е нужно да бъде вършено. Какво може да е по-важно за теб от това да живееш с пълния си потенциал? Да живееш толкова добре, колкото е възможно? Да бъдеш максимално здрав? Да се забавляваш със семейството и приятелите си? Да бъдеш добър родител? И така – кои са важните неща, които трябва да направиш? Ето един списък с действия за така наречения по-щастлив живот:</p>   <p><strong>1. Давай го по-леко!</strong> Не се дръж сякаш са ти потънали гемиите.</p> <p><strong>2. Забрави обвиненията.</strong> Може да се занимаваш с тях или пък да се захванеш с проблемите си. Дали не е по-добре да запазиш времето си за проблемите, а? Аз самият се хващам в капана на упреците от време на време. Харесва ми да соча с пръст и да укорявам. Добър съм в това. По-добре от всеки друг мога да открия кой е виновен в някаква ситуация. След като изхабя достатъчно енергия в това да обвинявам някой друг, се чувствам малко по-добре, но… само временно. А проблемът все още е неразрешен. Открих, че е по-смислено да пропусна упреците – и към другите, и към себе си – и да се заема със самия проблем.</p>     <p><strong>3. Забрави вината.</strong> Вината има съвсем нищожно предназначение. Не можеш да се върнеш назад и да промениш случилото се. <strong>Ако си забъркал някаква каша, извини се и продължи напред.</strong> Вината сама по себе си няма да те накара да се почувстваш по-добре или да те освободи. Ще се почувстваш по-добре едва когато изкупиш грешката си и продължиш напред.</p> <p><strong>4. Забрави късмета.</strong> Някои разчитат, че именно той ще им донесе щастие и успех. Аз вярвам в късмета: <strong>Вярвам, че късметът идва, когато подготовката се срещне с възможността.</strong> Късметлиите са тези, които са добре подготвени, разпознават възможностите, когато се появят, и се възползват от тях. Вместо да разчиташ, че ще имаш късмет, фокусирай се върху подготовката си във всяка област на живота.</p> <p><strong>5. Създай собствена верига от обстоятелства.</strong> Ако не харесваш начина, по който се случват нещата, промени посоката, в която са поели. Ти ги контролираш. Не се примирявай със сегашното положение и се хвани на работа, за да си създадеш ново.</p> <p><strong>6. Фокусирай се върху това, което трябва да направиш в момента.</strong> Прекалено много време се губи в оплакване на неща, случили се в миналото, или в притеснения за такива, които биха могли евентуално да се случат в бъдеще. <strong>Миналото е точно това – минало.</strong> Бъдещето вероятно няма да бъде толкова лошо, колкото си го представяш. Фокусирай се върху настоящето. То е единственото, с което трябва да се занимаваш.</p>     <p><strong>7. Спри да искаш винаги да си прав.</strong> Това е едно от най-големите предизвикателства пред мен самия. Аз обичам да съм прав. И не мисля, че е така само при мен – на всички ни харесва, когато се окажем прави. <strong>Избирай битките си. Понякога не си струва да се биеш.</strong> Всъщност в повечето случаи е така.</p> <p><strong>8. Бъди широко скроен.</strong> Откажи се от дребнавостта на всяко ниво. Наистина ли е важно за теб дали пастата за зъби се изстисква от края, или от средата? Когато си в ресторанта с компания, има ли значение кой е ял десерт и кой не – просто си поделете сметката и се преместете в бара. Не бъди дребнав – това е изключително непривлекателно.</p> <p><strong>9. Бъди колкото може по-здрав.</strong> Трудно е да бъдеш щастлив, когато си болен. Не е удобно да си болен. Това ти краде от времето. Както казва Том Хопкинс: „Да бъдеш богат и болен е глупаво“.</p> <p><strong>10. Хвали другите.</strong> Отнема само секунда да бъдеш мил с някого. „Добро утро.“ „Хубава рокля.“ „Днес изглеждаш чудесно.“ „Добра работа.“ Толкова е лесно да кажеш нещо такова. На теб ще ти струва съвсем малко време, а за човека, който получава комплимента, приятното усещане ще остане в продължение на седмици.</p>     <p><strong>11. Продължавай да учиш.</strong> Ум, който е изправен пред предизвикателства и е постоянно упражняван, е по-щастлив от отегчения ум. Чети. Ходи на семинари и курсове. Гледай образователни програми. Посещавай музеи. Запиши се в някой клуб по интереси. Чети.</p> <p><strong>12. Преодолей нуждата от чуждото одобрение.</strong> Развий отношението „Това, което си мислите за мен, не е моя работа“. Знам го от личен опит и мога да ти обещая, че ще се почувстваш много по-щастлив.</p> <p><strong>13. Запълни живота си с дейности, които ти доставят удоволствие.</strong> Знам, че това е трудно, когато се чувстваш сякаш всичко около теб е само работа, работа, работа. Ако обаче измислиш как всеки ден да правиш дори само едно нещо, което наистина ти харесва, и след това постепенно увеличиш времето, през което се занимаваш с него, ще бъдеш много по-щастлив.</p> <p><strong>14. Научи се да си почиваш.</strong> Няма да ти отнеме много време. Не ти е нужна цяла ваканция, за да си починеш. Трябва да намериш някакъв момент всеки ден, когато можеш да дадеш почивка на ума и тялото си.</p> <p><strong></strong></p><strong>   </strong><p></p> <p><strong>15. Овладей умението да прощаваш.</strong> Не можеш да бъдеш щастлив, когато таиш неприязън или лоши чувства в сърцето си. <strong>Няма как да си сърдит на някого и да си щастлив.</strong> Преодолей го. Осъзнай, че не можеш да бъдеш щастлив, докато не простиш.</p> <p><strong>16. Бъди щедър. И с пари, и с време.</strong> Давай на тези хора, които имат повече нужда от теб самия. И никога не си мисли, че имаш прекалено малко, за да раздаваш на другите. Винаги имаш достатъчно, за да го споделиш с някого.</p> <p><strong>17. Забавлявай се с парите си.</strong> Важно е и да знаеш как да се забавляваш с парите си. Това не означава да харчиш повече, отколкото можеш да си позволиш. Не съм фен на живеенето над възможностите си. Фен съм обаче на това да живееш в границите на възможностите си и да се научиш как да си доставяш удоволствия с това, с което разполагаш. Да станеш богат и да живееш като бедняк е глупаво.</p> <p><strong>18. Не търси щастие в неща извън теб. Щастието идва отвътре.</strong> Често се вкопчваме в неща извън нас, които смятаме, че ще ни донесат щастие. Някои хора пазаруват. Някои ядат. Някои правят и двете. Те са дебели, но със сигурност се обличат в хубави дрехи (доколкото това е възможно, като се има предвид размера им). Докато не им посочиш, обясниш и набиеш в главите, че външните неща няма да им донесат нищо друго освен временно бягство от проблемите, те ще продължат да харчат и да пазаруват в преследване на щастието си. Когато осъзнаят, че щастието идва отвътре, вече няма да имат нужда да търсят нещо извън себе.</p> <p><em>автор: Лари Уингет</em></p> <p>източник: http://www.gnezdoto.net</p>         