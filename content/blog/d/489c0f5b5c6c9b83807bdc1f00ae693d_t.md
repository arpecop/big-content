---
title: 489c0f5b5c6c9b83807bdc1f00ae693d_t
mitle:  "Какви вълшебства ви очакват в любовта през декември"
description: "Oт 1 до 24 декември Венера ще се намира в Стрелец. Това ще допринесе за по-интензивните събития на любовния фронт и за създаването на много емоционални ситуации. Тези от зодиакалните знаци, които се намират в сериозна връзка, ще имат шанса да освежат отношенията си и да внесат нова тръпка в партньорства. За тази цел Звездите им препоръчват да …"
image: "https://cdnone.netlify.com/db/2017/12/people-2589047_640-e1512149835725.jpg"
---

          <img src="https://cdnone.netlify.com/db/2017/12/people-2589047_640-e1512149835725.jpg"/>Снимка - Pixabay        <p>Oт 1 до 24 декември Венера ще се намира в Стрелец. Това ще допринесе за по-интензивните събития на любовния фронт и за създаването на много емоционални ситуации. Тези от зодиакалните знаци, които се намират в сериозна връзка, ще имат шанса да освежат отношенията си и да внесат нова тръпка в партньорства.</p> <p>За тази цел Звездите им препоръчват да си организират романтична ваканция или да изпробват нови неща в спалнята. Колкото по-енергични, възприемчиви, непредсказуеми и експресивни сте, толкова по-успешни ще сте в любовта.</p> <p>Тези от вас, които все още на са открили своята идеална половинка, не бива да се отказват. Посещенията на социални събития, пътуванията и запознанствата ще ви дадат възможност да завържете нови романтични отношения. Важно е обаче да знаете, че в началото трябва да сте по-деликатни и тактични към новите си познати.</p> <p>Прекаленият ентусиазъм може да ви изиграе лоша шега, като изплаши отсрещната страна. Наслаждавайте се на момента и не пришпорвайте събитията. Постарайте се да запазите жив интереса на своите събеседници, като не разкривате на момента всичко за себе си, а придадете нотка мистерия на своята същност.</p> <p></p>   <p></p> <p>Овен През декември ще ви се даде възможност да освежите връзката си. Ако нямате финансови затруднения, не пропускайте да зарадвате половинката си с необикновен подарък. Помислете и за пътуване до по-далечна дестинация, с което да избягате от всички проблеми. Необвързаните Овни ще имат шанса да открият нова половинка, при това сред високопоставените и влиятелни хора. Този човек ще ви респектира с успехите си и покровителското си отношение към вас.</p> <h3>Телец</h3> <p>Телци, декември определено няма да ви разочарова. Месецът ще е изключително щедър към вас и ще ви предложи емоционални преживявания, каквито са ви липсвали през цялата година. Ако се намирате във връзка, то в следващите седмици ще ви сполети важно събитие, което коренно ще промени живота ви. Възможно е да получите предложение за брак или да научите те чакате дете. Ако все още търсите любовта, ще имате възможност да избирате между редица претенденти. Но бъдете сигурни, че няма да ви е особено лесно да направите своя избор.</p> <h3>Близнаци</h3> <p>Близнаци, през декември темата за любовта ще бъде много актуална във вашия живот. Ако имате спътник в живота си, то той определено ще бъде източник на положителни емоции за вас. Ако сте имали някакви неразрешени въпроси с партньора си, то в следващите седмици ще изгладите всички недоразумения. За необвързаните Близнаци най-вълнуващ ще бъде краят на месеца. Вероятно покрай Коледните и Новогодишните празници ще завържете ново интересно запознанство и ще се впуснете в бурен романс.</p> <p></p>   <p></p> <p>Рак Раци, декември ще ви предложи вълнуващи събития, множество приключения на любовния фронт и безброй възможности да се устроите в личен план. Ако още не сте намерили подходяща половинка, бъдете сигурни, че през до края на 2017 година ще се появят много кандидати за сърцето ви. Използвайте момента, за да излизате на срещи и да видите с кой от тях ще си паснете. За обвързаните Раци декември ще постави началото на нов етап в отношенията им. Много от тях ще заживеят на семейни начала с партньора си.</p> <h3>Лъв</h3> <p>През декември Вселената ще ви даде необятни възможности да намерите любовно щастие, но само от вашето настроение зависи докъде ще стигнете. Ако не се стремите към сериозна връзка, то отношенията ви с противоположния пол ще останат само на ниво флирт. Ако търсите партньор за брак, ще имате шанса да подберете подходящ спътник. Лъвовете, които се намират в дълготрайни и стабилни партньорства, трябва да използват месеца, за да се забавляват заедно с половинката си. Съвместните развлечения ще скрепят любовта им.</p> <h3>Дева</h3> <p>Месец декември по-скоро ще обърка необвързаните Деви, тъй като те няма да са настроени на романтична вълна, а по-скоро ще се борят за професионална реализация. Въпреки това в живота им ще се появи човек, който ще привлече вниманието им и ще пробуди позабравени емоции в тях. Възможно е това да промени плановете им. Девите във връзка ще имат своите незабравими мигове през декември. Настъпва златно време за отношенията им, в което те ще могат да релаксират заедно с любимия човек и да наваксват всички пропуснати удоволствия в спалнята.</p> <p></p>   <p></p> <p>Везни В началото на месец декември Везните ще са настроени по-бойно. Те непрекъснато ще виждат някакви съперници на любовния фронт и ще са готови на всичко, за да докажат превъзходството си и да ги отблъснат. За щастие по-късно през месеца желанието им да се състезават с невидими конкуренти ще отмине и най-после представителите на зодията ще могат да се отпуснат и да се насладят на красиви моменти в приятна компания.</p> <h3>Скорпион</h3> <p>За Скорпионите декември ще бъде изпепеляващ. На хоризонта им ще се появят много изкушения и ако те не се чувстват удовлетворени от интимния си живот на този етап, ще си позволят да им се отдадат. При обвързаните представители на зодията това кривване от правия път може да им коства сегашните отношения. Половинката им едва ли ще им прости измяната и е много вероятно да ги напусне.</p> <h3>Стрелец</h3> <p>През декември ще имате много предпоставки за романтични и страстни преживявания, но от вашата собствена инициатива зависи как ще се развият събитията. Ако бъдете пасивни на любовния фронт, не очаквайте чудеса. Успехи в любовта ще имат само тези от вас, които скъсат с предразсъдъците, общуват смело и уверено с противоположния пол и даряват щедро любов и наслада на околните.</p> <p></p>   <p></p> <p>Козирог Почти през целия декември ще се опитвате да прикривате емоциите си поради страх, че ще бъдете отхвърлени. В края на месеца обаче емоциите ще се отприщя. Под влияние на празничната обстановка ще се разнежите и ще споделите с обекта на чувствата си колко много означава той за вас. Смелостта ви ще бъде възнаградена и ще получите достоен отговор, който ще помните дълго.</p> <h3>Водолей</h3> <p>През декември стават чудеса и вие сами ще се уверите в това! Една от най-големите ви романтични мечти ще се сбъдне. Ако сте разделени с човека, когото обичате, сега ще имате шанса отново да завладеете сърцето му. Ако пък се намирате в хармонично партньорство, вероятно ще получите предложение за брак или партньорът ви ще повдигне темата за наследници.</p> <h3>Риби</h3> <p>Навлизането на Венера в Стрелец ще ви подтикне към по-смели действия на любовния фронт. Тези от вас, които дълго са прикривали чувствата си към някого, ще намерят сили да ги разкрият. В края на година ще придобият невиждана смелост, която ще им помогне да постигнат големи успехи в любовта. Обвързаните Риби нека оставят работата си на заден план и обърнат по-голямо внимание на партньора и семейството си. Идва момент, в който трябва да прекарвате повече време с любимите си същества и да ги радвате със сантиментални жестове!</p> <p>Източник: ezine.bg</p>        