---
title: 6762a831cf1f76a3b1a1bd8ff36fa5ad_t
mitle:  "Притчата, която ще разкрие истинския ви нрав"
description: "Ученик, който се стремял да бъде по-мъдър, вглеждайки се в себе си, не успявал да си отговори на въпроса Кой съм аз. Затова отишъл при своя учител за помощ. – Учителю, помогни ми да разбера кой съм аз. – За да разбереш наистина кой си, първо – никога не питай за това друг. Едни ще те …"
image: "https://cdnone.netlify.com/db/2017/08/tree-66465_640-e1501828551766.jpg"
---

          <img src="https://cdnone.netlify.com/db/2017/08/tree-66465_640-e1501828551766.jpg"/>Снимка - Pixabay        <p>Ученик, който се стремял да бъде по-мъдър, вглеждайки се в себе си, не успявал да си отговори на въпроса <i>Кой съм аз</i>. Затова отишъл при своя учител за помощ.</p>     <p>– Учителю, помогни ми да разбера кой съм аз.</p> <p>– За да разбереш наистина кой си, първо – никога не питай за това друг. Едни ще те хвалят, други ще те критикуват. Някой ще ти се доверяват, други ще те предават. Отнеми правото да другите да определят кой си, дори и на мен. Само твоите мисли и желания могат да определят характера ти – отговорил мъдрецът, който описал думите си в приказка.</p> <p>Представи си, че в полумрака на една нощ се виждат силуетите на двама души, които се прегръщат.</p> <p><strong></strong></p><strong>   </strong><p></p> <p>– Това са майка и татко – ще си помисли детето.</p>  <p>– Това са двама влюбени – ще си помисли човекът, който мечтае за любов.</p> <p>– Това са двама приятели, които не са се виждали от дълго време – ще си помисли самотният.</p> <p>– Това са двама търговци, които са сключили изгодна сделка – ще си помисли алчният за пари.</p> <p>– Това е родител, който прегръща детето си, завърнало се у дома – ще си помисли майката.</p> <p>– Твоите мисли, желания и това, което говориш, определя твоя характер, а не мнението на другите, казал мъдрецът на своя ученик.</p> <p>източник: sanovnik.bg</p>        