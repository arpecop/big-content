---
title: 1d2fc6846be6801d871b8695d6683b8d_t
mitle:  "Амулети за късмет според зодията"
description: "Тайната на успеха и щастието е най-голямата загадка, стояща пред човешкото общество. В същото време всеки човек се опитва да привлече късмета и благосклонната съдба на своя страна, използвайки различни талисмани, заредени с положителна енергия чрез мисъл или определен ритуал. Можем да се радваме на голямо разнообразие от талисмани, който пазарът ни предлага. Все по-лесно …"
image: "https://cdnone.netlify.com/db/2017/06/glass-2298813_640.jpg"
---

          <img src="https://cdnone.netlify.com/db/2017/06/glass-2298813_640.jpg"/>Снимка - Pixabay        <p>Тайната на успеха и щастието е най-голямата загадка, стояща пред човешкото общество. В същото време всеки човек се опитва да привлече късмета и благосклонната съдба на своя страна, използвайки различни талисмани, заредени с положителна енергия чрез мисъл или определен ритуал. Можем да се радваме на голямо разнообразие от талисмани, който пазарът ни предлага. Все по-лесно е да открием магазин, от където да си купим талисман за късмет.</p> <p>Но неговото значение и влиянието, което той ще окаже на нашата съдба, се тълкува от зодията. Препоръчва се, когато си купуваме амулет, той да бъде съобразен със зодиакалния ни знак. Неговата функция е да ни защити от негативното и да донесе положителни емоции в живота ни, използвайки влиянието на планетите.</p> <p>Интересно е, че с настъпването на периода на определена зодия, амулетът задейства защитните си сили върху всички, не само върху представителите на тази зодия. Важно е използваният амулет да е подарък или да е направен самостоятелно.</p> <p><b>За Овен – запалка или глог</b></p> <p>Стихията на овните е огънят, така че една запалка може да бъде прекрасен подарък за тях, както и качествен амулет. Задължително е да има фигурка или картинка, изобразяваща овен, а не овца, да е от неръждаем метал.</p>  <p>Ако искате да бъде украсена с камъни, то най-подходящи са рубините и елмазите. Ако решите да го направите самостоятелно, най-подходящото време е утрото, като след направата му трябва да го оставите за няколко минути на слънце, за да се зареди с енергия.</p> <p>Сред растенията най-подходящ амулет е глогът.</p>     <p><b>За Телец – меден бик и люляк</b></p> <p>Бикът е символ на изобилието, а медта е метал, от които, според поверието, демоничните сили бягат. Камъните, които закрилят телците, са сапфир, ахат, опал и изумруд. За техните амулети не е задължително да бъдат непрекъснато носени. Клонка от люляково цвете или негова картина също изпълнява ролята на амулет.</p> <p><b>За Близнаци – чаши, еднакви предмети и нарциси</b></p> <p>Всичко, което има двойнствена природа, може да послужи като амулет за близнаците. Това могат да бъдат еднакви химикалки или чаши – важното е да бъдат от сребро, украсени с планински кристали.</p> <p>Цветето, което защитава близнаците, е нарцисът.</p> <p><b>За Рак – сребърна гривна и бели цветя</b></p>   <p>Ракът може да бъде защитен от сребърно бижу, инкрустирано с лунен камък, изумруд или рубин, както и с малка фигурка на рак. Тъй като Луната е покровителка на този зодиакален знак, е важно амулетът да бъде направен при пълнолуние и да бъде потопен във вода.</p> <p>Всички цветя с бели цветове защитават раците – лилии, жасмин, орлови нокти и други.</p> <p><b>За Лъв – плюшена играчка и божур</b></p> <p>Подобно на овена стихията на лъва е огънят. Така че всичко, което напомня за нея, е пазител на лъва. Неговата фигура е лъв и всяка плюшена играчка-лъв може да е амулет за представителите на тази зодия. Важното е да е златиста, тъй като това е цветът-покровител на лъва.</p> <p>Растенията пазители са божурът и календулата.</p>     <p><b>За Дева – пръст и мак</b></p> <p>Този амулет е най-добре да го набавите сами. Тъй като стихията на тази зодия е земята, почвата е най-ефективният щит за тях. Магическата сила се засилва, ако е донесена от свещено място.</p> <p>Сред цветята макът е най-верният пазител на девата.</p> <p><b>За Везни – везна и роза</b></p> <p>Везните са знак, които обича баланса и често претегля, така че везна или кантарче е най-подходящият талисман за тях. Те са въздушен знак и всеки предмет, които препраща към въздуха, може да бъде използван за амулет – например въздушни балони.</p> <p>Техните растения са розата и теменугата.</p> <p><b>За Скорпион – нови дрехи и хризантеми</b></p> <p>Всеки нов тоалет, зареден с положителни емоции, може да бъде талисман за скорпионите. Препоръчително е дрехите да са по-сексапилни, защото скорпионът е знакът на съблазънта.</p> <p>За тях се препоръчват божурите, хризантемите и карамфилите.</p> <p><b>За Стрелец – подкова и метличина</b></p>     <p>Символът на този знак е кентавърът. Както статуетка, изобразяваща този символ, така и подкова или лък и стрели, които са неизменни атрибути на стрелеца, служат за амулет. Стихията им е огънят, но не този идващ от слънчевите лъчи. При тях се търси огън от камина, дори от електрически уред. Най-подходящото време за изработване е през нощта.</p> <p>Техните покровители сред растенията са полските цветя.</p> <p><b>За Козирог – гранит и бръшлян</b></p> <p>Изработката на този амулет е много трудна заради сложното изображение на зодиакалния знак. Ако го купувате за подарък, обърнете внимание на неговата изработка. Трябва да е направен от камък‚ калдъръм‚ гранит‚ баластра или други твърди земни субстанции, които са късметлийски за козирозите.</p> <p>Бръшлянът‚ хмелът и пелинът са растенията-талисмани на тази зодия.</p> <p><b>За Водолей – оловна фигура и вентилатор</b></p> <p>Стихията на тази зодия е движещият се въздух. Затова е важно вентилаторът или климатикът, които им подарите, да работят безотказно. Ако предпочитате фигури, то най-добре тя да е от олово и да изобразява съд с изтичаща вода, украсен с опали.</p> <p><b>За Риби – риби и незабравки</b></p> <p>Най-подходящият домашен любимец и в същото време амулет за зодия риби е аквариум с рибки. Той събира стихията на рибите – водата и техният знак – самите риби. Фигурките на риби също могат да се използват за амулет. Важно е едната да е златна, а другата – сребърна и да са украсени перли.</p> <p><em>Източник: sanovnik.bg</em></p>        