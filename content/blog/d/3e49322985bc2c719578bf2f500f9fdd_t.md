---
title: 3e49322985bc2c719578bf2f500f9fdd_t
mitle:  "8 неща, за които трябва да отделяте повече време"
description: "Времето определено е един от най-ценните ресурси и правилното му разпределяне си е цяло изкуство. Ето няколко кратки съвета, които се надяваме, че ще ви помогнат да оползотворите максимално свободното си време: 1. Оставайте по-често сам със себе си вместо да се занимавате с драмите, случващи се около вас Има много ползи от това да …"
image: "https://cdnone.netlify.com/db/2017/09/books-2385398_640-e1505207906921.jpg"
---

          <img src="https://cdnone.netlify.com/db/2017/09/books-2385398_640-e1505207906921.jpg"/>Снимка - Pixabay         <p>Времето определено е един от най-ценните ресурси и правилното му разпределяне си е цяло изкуство. Ето няколко кратки съвета, които се надяваме, че ще ви помогнат да оползотворите максимално свободното си време:</p>   <p><strong>1. Оставайте по-често сам със себе си вместо да се занимавате с драмите, случващи се около вас</strong> Има много ползи от това да прекараме време със себе си. Помага за намаляването на стреса, поглеждаме от друг ъгъл на живота и ставаме по-независими. Можем да си изясним доста неща и да набележим нови цели. Прекарвайки повече време със себе си можем да избегнем излишните драми, които се разиграват около нас. Неща като проблемни отношения и негативни разговори единствено биха ни направили нещастни</p> <p><strong>2. Четете повече за сметка на времето, отделяно за телевизия</strong> Гледането на телевизия е не само развлечение, но и пристрастяване. Времето, прекарано пред малкия екран, може да бъде запълнено доста по-продуктивно и забавно, като например го заменим с четене. Четенето ще ви помогне да разпознавате и разбирате хората около вас, света и себе си. Добро упражнение е и за въображението.</p>     <p><strong>3. Прекарвайте повече време със семейството си и ограничете „вечната заетост“</strong> Семейството трябва да бъде приоритет в живота ни. Това са хората, заради които правим толкова много неща. Лесно е да започнем да пренебрегваме тези, които ни мотивират да работим здраво. Но времето със семейството ни дава възможността да оценим наистина значимите неща в живота.</p> <p><strong>4. Отделяйте повече време, в което да давате, отколкото да съжалявате за нещата, които не може да имате</strong> Когато можем да дадем, сме много по-щастливи и продуктивни. Също така допринасяме за безкрайния цикъл на живота. Лесно е да кажем, че нямаме достатъчно – тогава защо трябва да даваме? Но трябва да оценяваме какво вече имаме и да споделим колкото и каквото можем.</p> <p><strong>5. Грижете се повече за себе си вместо да се тревожите за провали и грешки</strong> Имаме хиляди примери за наистина успешни личности, които печелят много пари, но чието психическо и физическо състояние е ужасяващо. По-спокойно! Те са под вечен стрес и страх от неуспехи и не могат да открият посоката, в която да вървят. По-разумно е да се грижим първо за себе си чрез упражнения и почивки, преди да се тревожим за тези неща, които не зависят от нас.</p>     <p><strong>6. Бъдете активни, не протакайте</strong> Нещо като „подходящо време“ не съществува. Протакането е само малка кражба на време. Но най-добрият начин да ползваме времето си е като следваме истинските си желания. Последвай мечтите си, защото няма по-добро време от сега!</p> <p><strong>7. Не спирайте да учите и да се обогатявате вместо да губите време в грешни връзки</strong> Времето трябва да бъде прекарвано в учене на нещо ново. Образованието е безкраен процес. Не сме на тази планета, за да циклим на едно ниво, а за да продължаваме да опознаваме себе си и света. Погрешните връзки могат да смачкат самочувствието ни, но ние знаем, че има как да прекараме времето си доста по-полезно.</p>     <p><strong>8. Изграждайте добри навици вместо да пилеете пари за безполезни неща</strong> Изграждането на добри навици ни спестява време и ресурси . Също така ни помага да се чувстваме по-завършени и достойни. Харченето на пари за ненужни неща може да повлияе на нашето бъдеще и плановете, които имаме .</p> <p>И за финал ще ви припомним едни думи на Бенджамин Франклин: <strong>„Обичаш ли живота? Тогава не пилей времето си, защото от него е направен животът!“ </strong></p> <p><em>източник: lifehack.org</em></p>         