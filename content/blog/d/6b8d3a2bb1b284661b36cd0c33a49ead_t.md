---
title: 6b8d3a2bb1b284661b36cd0c33a49ead_t
mitle:  "Най-ценният урок, на който да научим децата си – добротата!"
description: "  Най-ценният урок в живота, какъв ли може да бъде? На, какво е добре да научим децата си, в стремежа си да ги предпазим от всичко и всички? На доверие, на разбиране, на обич, на споделяне, на толерантност, на уважение – всичко това се събира само в една единствена думичка – доброта. Добротата днес е …"
image: "https://cdnone.netlify.com/db/2017/03/nai-dobroto-za-decata.jpg"
---

          <img src="https://cdnone.netlify.com/db/2017/03/nai-dobroto-za-decata.jpg"/>Най-ценният урок, на който да научим децата си – добротата        <p> </p> <p>Най-ценният урок в живота, какъв ли може да бъде? На, какво е добре да научим децата си, в стремежа си да ги предпазим от всичко и всички? На доверие, на разбиране, на обич, на споделяне, на толерантност, на уважение – всичко това се събира само в една единствена думичка – доброта. Добротата днес е позабравено човешко качество. Когато малкия ни наследник ни погледне с насълзени очи и каже – „мамо удариха ме“, какво му казваме – „удари ги и ти“. Това не е житейска философия, нито е доброта. Това си е чиста проба предателство към детето ни. Ние го учим несъзнателно дори, да израсне един егоистичен, затворен и гневен човек. Много се коментира напоследък, защо децата ни са агресивни? Защо ли? Ние така ги възпитаваме, колкото и тежко да звучи обвинението. Забравили сме да им предадем най-ценния урок, който навярно и нас не са ни научили – да бъдем добри.</p>     Добротата не е нито порок, нито наивност. Напротив, ако си мислите, че да учите детето си на доброта е, като да го хвърлите на вълците, не сте прави. Само един добър човек, може да бъде истински смел, истински да обича и да бъде всеотдаен. Всичко друго е просто начин на оцеляване, човешка вегетация и фалшив живот. Няма родител, които да не иска най-доброто за детето си, тогава нека научим децата си на доброта! Знаете ли, още Сократ е казал: „Първото, на което трябва да научите децата си, е да бъдат добри хора и да живеят в мир с околните“. Точно по този начин ще изградим едни бъдещи личности, които могат да действат съобразно ума и човещината си. Личности, които ще знаят смисълът на думите разбирателство и мир. Хора, които освен професионалисти ще бъдат предимно човеци и ще намират себе си в другите. Най-ценния урок за децата ни е добротата, защото тя ще ги научи, как да споделят живота си с останалите пълноценно за в бъдеще. Когато следващият път всеки един родител, каже на детето си, което е ударено – „бъди добър и не отвръщай на удара“ – тогава и децата на всички ни ще са по-добри и разбиращи. Докато, обаче има родители, които учат децата си да оцеляват, а не да живеят – добротата ще е повод за насилие, а не безценно качество!<p></p>        