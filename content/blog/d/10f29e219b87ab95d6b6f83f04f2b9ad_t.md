---
title: 10f29e219b87ab95d6b6f83f04f2b9ad_t
mitle:  "10 трудни за научаване умения, които се отплащат добре"
description: "Едни от най-големите инвестиции в живота не изискват пари, а упорство и искрен стремеж за самоусъвършенстване. Това припомня редакцията на американското списание Entrepreneur. Тя цитира скорошно проучване на американския сайт Quora, посветено на въпроса “Кои са най-трудните за научаване и най-полезни впоследствие умения?”. Отговорите са най-различни, но сред тях се открояват някои важни неща. Посочени са уменията, …"
image: "https://cdnone.netlify.com/db/2017/09/mountain-landscape-2031539_640-e1504698725851.jpg"
---

          <img src="https://cdnone.netlify.com/db/2017/09/mountain-landscape-2031539_640-e1504698725851.jpg"/>Снимка - Pixabay        <p>Едни от най-големите инвестиции в живота не изискват пари, а упорство и искрен стремеж за самоусъвършенстване. Това припомня редакцията на американското списание Entrepreneur.</p> <p>Тя цитира скорошно проучване на американския сайт Quora, посветено на въпроса “Кои са най-трудните за научаване и най-полезни впоследствие умения?”. Отговорите са най-различни, но сред тях се открояват някои важни неща. Посочени са уменията, тежки за научаване, но безспорно полезни – щом човек ги усвои, те се отплащат завинаги.</p> <p>Ето кои са те, накратко:</p> <p><strong>Да можеш да управляваш времето</strong> си За момента, това остава едно от най-високо ценените от работодателите качества на съвременния служител. Много е трудно човек да се научи как да планира, но щом успее, това се оказва изключително полезно – успяваме да свършим повече неща, при това навреме.</p>     <p><strong>Съпричастност, съчувствие</strong> Човек може да е най-дисциплинираният, брилянтен и дори богат в обкръжението си, но ако не го е грижа за другите, като цяло едва ли би постигнал много стойностни неща. Емпатията е считана за ключова предпоставка за успеха на бизнеса. Умението да чувстваш каквото чувстват другите е това, което прави продажбите добри, а услугите – на отлично ниво. Тя помага на екипния дух и мотивира да се работи повече. Надмогва апатията и стимулира усещането, че вършим нещо по-голямо от самите нас. Внушава смисъл.</p> <p><strong>Да можеш да се наспиваш</strong> Десетки изследвания потвърждават, че ако човек превърне в приоритет осигуряването на достатъчно време и условия да се наспива нощем, би могъл качествено да промени живота си.</p> <p><strong>Позитивно говорене за себе си</strong> В крайна сметка винаги се оказва, че не е важно онова, което другите са казвали за нас, а какво ние самите мислим за себе си. Необходимо е време, за да изградим самоувереност и способност да вярваме в себе си, ако никой друг не вярва, но това се отплаща неотменимо. Когато говорим на себе си с добри думи, бавно и сигурно преобръщаме притесненията си в любов – към този, който сме.</p>     <p><strong>Постоянство</strong> То е необходимо за постигането на какъвто и да е вид личен успех, независимо дали става дума за физически тренировки или друго. Някои хора днес спират да работят усилено, щом достигнат върха. Затова бързо са измествани от него.</p> <p><strong>Да можеш да помолиш за помощ</strong> На едно интервю за работа ми казаха “Не можете да заемете тази позиция, ако не можете да помолите за помощ когато се нуждаете от нея”, разказва в Quora Луис Кристи. “Естествено, казах че мога. По-късно разбрах, че предишният човек на мястото ми се е издънил много, защото не е могъл да сведе глава и да признае, че е допуснал грешка, молейки за помощ”, продължава тя.</p> <p><strong>Да знаеш кога да спреш да говориш</strong> И да спираш да говориш, когато този момент настъпи.</p> <p><strong>Да изслушваш</strong> Да говориш, но и да чуваш.</p>     <p><strong>Да си гледаш собствената работа</strong> “Отнема години, за да се научим на това и да го превърнем в майсторство”, коментира още Ааруши Рудара. По думите му желанието да се намесваме в работата на колеги и други хора е саботирало много добри проекти и, най-малкото, е забавило развитието им – заради голяматта загуба на време и ресурси.</p> <p><strong>Овладяване на собствените мисли</strong> Едно от най-големите предизвикателства за съвременния човек е да успее да насочи мислите си в положителна и желана насока, превъзмогвайки вътрешните гласове на страх, гняв и отчуждение. Успяват хората, които знаят, че човек е продукт от опита си в миналото, а миналото е съставено от дела, които са резултат от начина ни на мислене.</p> <p>И още нещо важно: не е задължително миналото да предвещава бъдещето.</p> <p>Източник: diana.bg</p>        