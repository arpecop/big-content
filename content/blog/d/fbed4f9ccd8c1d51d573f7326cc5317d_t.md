---
title: fbed4f9ccd8c1d51d573f7326cc5317d_t
mitle:  "Да спрем с негативизма"
description: "Животът е отражение на нашите мисли. Той реализира съдържанието на нашата психика – на съзнанието и подсъзнанието ни. Във вашата реалност се появява онова, което наистина вярвате за себе си, за живота си, за отношенията с близките ви хора и с противоположния пол. Ако имате ниско/или сравнително ниско мнение за себе си/, не обичате противоположиния …"
image: "https://cdnone.netlify.com/db/2017/11/flora-1836314_640-e1509995991529.jpg"
---

          <img src="https://cdnone.netlify.com/db/2017/11/flora-1836314_640-e1509995991529.jpg"/>Снимка - Pixabay        <p><strong>Животът е отражение на нашите мисли. Той реализира съдържанието на нашата психика – на съзнанието и подсъзнанието ни. Във вашата реалност се появява онова, което наистина вярвате за себе си, за живота си, за отношенията с близките ви хора и с противоположния пол.</strong></p> <p>Ако имате ниско/или сравнително ниско мнение за себе си/, не обичате противоположиния пол, боите се от по-близки отношения, смятате, че без любов нормален живот не може да съществува и тн., вашите мисли ще намират отражение в живота ви. Онова, от което се страхуваме, ни догонва, а което осъждаме, го получаваме, онова с което се борим, ще става все по-силно. Изводът е ясен: Ако не ви устройва собствения ви живот, уловете мислите си за него, престанете да си ги повтаряте, започнете да разсъждавате по нов начин. Позитивното мислене е точно толкова лесно, колкото и негативното. Всичко е въпрос на навик.</p> <p><strong>Всички ние живеем с някакви стериотипи. Родителите, приятелите, цялото общество, книгите и другите средства за масова информация, непрекъснато ни внушават някои идеи, които възприемаме като естествени и след това започваме да се ръководим от тях. Те могат да бъдат неутрални или позитивни от типа: „Децата трябва да уважават родителите си и да се грижат за тях.“ Но понякога тези идеи се превръщат в източник на продължителни преживявания и може да прекършат живота ви, при положение, че сляпо им се подчинявате.</strong></p>     <p>Всеки човек има осъзнат или неосъзнат набор от очаквания за това, как трябва да се подреди животът му. Но ако тези очаквания са прекалено значими и ние не сме готови да приемем реалността, която много или малко се отличава от нашите прогнози, тогава на живота ще му се наложи да ни възпитава. Той ще ни даде такива уроци, които да ни научат най-вече да не осъждаме онази действителност, която не съвпада с нашите очаквания, тоест ще разруши идеализациите ни. Затова си струва вместо да се борите със съдбата си, да се замислите защо до вас се е оказал някакъв човек, чието поведение въобще не ви харесва.</p> <p>Най-вероятно животът в процеса на вашето духовно възпитаване ви е събрал заедно, за да ви докаже погрешността на вашите убеждения. А вие, не разбирайки и не приемайки уроците му, се борите за идеалите си, опитвайки се да промените близкия човек според своите разбирания. Той, естествено не желае да се променя и на свой ред изисква вие да се промените, но вече в съответствие с неговите собствени виждания. В резултат на това съвместният живот на двама души често се превръща в бойно поле, където всеки, ръководейки се от най-добри подбуди, се опитва да промени своя любим /любима/. И така ще бъде дотогава, докато не престанете да осъждате любимия си и не се научите да се отнасяте към него като към свободно и съзнателно същество, което има пълното право да следва различни от вашите идеали.</p>     <p><strong>Допълнително влияят и вродените инстинкти, които сме унаследили от далечните си предци и които често допринасят за нашите постъпки и разсъждения. Доколкото инстинктът се явява част от биологичната ни природа, обикновено не осъзнаваме неговото въздействие и все пак го следваме. Но той не се развива заедно с човека, а се вълнува само от онези задачи, които му е поставила природата в самата зора на възникване на човечеството.</strong></p> <p>Преди много хиляди години, инстинктите са помагали на хората да оцелеят и да достигнат днешното ниво на еволюция. Но, доколкото те самите не са се променили и преследват едни и същи цели, осигурявайки оцеляване при трудни условия и продължаване на рода, често възникват противоречия между изискванията на инстинкта и тези на разума. Инстинктът обикновено побеждава и в крайна сметка човек изпада в ужас от това, което сам е сътворил. <strong>Следователно, за да се живее по-успешно и съзнателно, индивидът трябва да се научи да разпознава коренящите се в инстинктите му постъпки и да се самоконтролира.</strong></p>     <p><strong>Самопрограмирайте се</strong></p> <p><strong>Позитивното мислене е прекрасен и ефективен начин да промените живота си. То представлява светоглед, в който вие не осъждате, не критикувате, не изпитвате ненавист към себе си или към заобикалящия ви свят.</strong></p> <p>Разбира се, това не означава, че през цялото време трябва да сте усмихнати и весели и да не забелязвате недостатъците в живота. Вие просто не съсредоточавате върху тях вниманието си, не им отдавате цялата си енергия, не ги подхранвате, следователно не се и концентрирате върху тях. Вие можете да кажете, че всичко това е хубаво, но е доста трудно за изпълнение – практически невъзможно. Че не можете съзнателно да насочвате мислите си в нужната посока. Ако наистина мислите по този начин, ако сте уверени в това, така и ще бъде в живота ви. Такава ще бъде и вашата истина.</p> <p><strong>Но ако желанието ви да промените както себе си, така и живота си, е достатъчно силно, ще се научите да го правите. И ще имате резултати. Как успявате да мислите негативно? Как го постигате? Как сте придобили този навик? Точно така ще си създадете и противоположната привичка – да мислите позитивно.</strong></p> <p>източник: psiholog.co</p>        