---
title: d0f0e8bcdc6c5aa2294e510723732bbd_t
mitle:  "Седмичен хороскоп за 18-24 декември"
description: "Овен – Това е седмица, в която е добре да бъдете по-умерени в постъпките и действията си. Опитайте се да стъпите на земята и излезте от своята представа затова как стоят нещата. Най-добре е да се въздържате от активни действия, особено във вторник. Близките ви в момента заслужават повече внимание. Дължите им го, така че …"
image: "https://cdnone.netlify.com/db/2017/12/woman-2896389_640-1-e1513534810899.jpg"
---

          <img src="https://cdnone.netlify.com/db/2017/12/woman-2896389_640-1-e1513534810899.jpg"/>Снимка - Pixabay        <p>Овен – Това е седмица, в която е добре да бъдете по-умерени в постъпките и действията си. Опитайте се да стъпите на земята и излезте от своята представа затова как стоят нещата. Най-добре е да се въздържате от активни действия, особено във вторник. Близките ви в момента заслужават повече внимание. Дължите им го, така че ги обградете с грижи. Рутинната дейност може да отложите за последния работен ден, но само ако за тогава нямате планирани важни срещи и задачи. Почивните дни е добре да изхвърлите от мислите си всякакви тревожни мисли или такива, които са свързани с отмъщение или критика. В противен случай няма да може да се разтоварите.</p> <p>Телец – Тази седмица пропъдете всяко огорчение от главата си. Времето преди празниците ви е дадено за равносметка, но без да изпадате в ненужни обвинения към самите себе си. Наблегнете на постиженията. Каквото било – било. Съвсем спокойно може да прибавите към новогодишните си пожелания, това което не сте успели да направите през тази година. Не забравяйте, че празниците понякога са просто дата и никой не е толкова съвършен, колкото изглежда.</p>     <p>Близнаци – Това е седмица, в която съвсем спокойно може да се опитате да нарушите правилата или по-скоро да ги промените. Не се колебайте да сте различни и да огласите идеите, особено ако статуквото ограничава някого, напълно незаслужено. Този свят има нужда от повече хора, като вас.</p> <p>Рак – Специалните желания са затова, че се сбъдват трудно. Не сте господар на обстоятелствата. Ако беше така този живот щеше да е изключително скучен. Имате повече, отколкото предполагате – вгледайте се в него. Ако имате деца – не ги пренебрегвайте заради ваши щения, без които бихте минали спокойно. Сега именно малките имат нужда от вниманието ви и грижите ви. Това не е загубено време, а вложение. Ако имате нужда да кажете нещо много важно на ваш близък човек – направете го в красиво украсено писмо.</p> <p>Лъв – Годината е към края си и вече сте нетърпеливи да си починете поне малко от задълженията, които сте изпълнявали толкова съвестно през цялото време. Това може да доведе до повишена раздразнителност. В средата на седмицата се въздържайте от взимането на крайни решения. Преди да кажете нещо помислете добре дали думите ви няма да наранят някого. В четвъртък ще разберете, че усилията ви не са били напразни и ще получите признанието на близки и колеги. Отношението им ще ви накара да се почувствате наистина специални, такива каквито сте!</p>     <p>Дева – Каквото е останало от по-важните ви служебни задачи го направете през първата половина на седмицата. След сряда няма да имате нито желание, нито време за работа или поне не и за нищо повече, освен рутинните ви задължения. Помислете добре дали не сте пропуснали някого при избора на подаръците. Не се хвърляйте на скъпи вещи. Избягвайте да купувате електроника точно сега. Изберете нещо малко, но от сърце.</p> <p>Везни – През тази седмица не разпилявайте енергията си. Не е възможно да успеете с всичко, което сте си наумили. Освен това сега е време, в което да се разположите удобно и да приемете плодовете на вашите усилия за подобряването на атмосферата в семейството. Разбирателството и взаимността са най-скъпите дарове, които човек може да получи. Пазете силите и здравето си, всичко останало ще се получи от само себе си.</p>     <p>Скорпион – Седмицата ще бъде наситена с много празнични емоции. Вашата задача е да не разпилеете цялата си енергия предпразнично. Опитайте се да реагирате по-спокойно на нещата, особено в дните вторник и сряда. В четвъртък не търсете странична помощ за справянето със служебни задачи. Нещата може да се объркат допълнително и да се наложи да правите двойна работа. През почивните дни се затворете у дома с нови книги или филми.</p> <p>Стрелец – През тази седмица ви очакват много срещи и запознанства с интересни хора. Може да усетите в себе си сили, с които да преместите планини. Някои обстоятелства, обаче, ще доведат до забавяне на нещата и няма да може да разгърнете енергията си. Не се отчайвайте, а просто насочете усилията си в друга посока. Ако нещо не се получи сега, не му мислете много и просто го отложете за следващата година. Почти всички са в празнично настроение, така че няма да имате много време за тъга по неизпълненото.</p>     <p>Козирог – През тази седмица бъдете внимателни с новите идеи. Празничното настроение започва да ви доскучава и сте готови да се захванете за всяка работа, но няма да може да разгърнете потенциала си и това може да ви накара да се почувствате неудовлетворени. Тези дни посветете на грижата на себе си. Прочетете книгите, за които не ви остана време, отидете на местата, които не успяхте да посетите. Обадете се на приятелите, с които все се разминавахте през годината.</p> <p>Водолей – Предпоследната седмица на тази година ще ви даде сериозни възможности за професионално издигане. Обстоятелствата ще огреят постиженията ви и те заслужено ще бъдат отбелязани. Щом ви се работи – работете. Важното е да се чувствате добре. Почивните дни наситете със срещи с приятели и роднини. В това отношение нямате право да пропуснете никого.</p> <p>Риби – През тази седмица плановете ли може да се променят съществено. Ще бъдете доста натоварени, но и доволни от себе си, така че няма да усетите неприятно натоварване. Понеже сте склонни да се раздавате от вторник нататък задължително отделяйте време да любими занимания и си лягайте поне преди полунощ. В противен случай може да се почувствате изтощени точно преди празниците.</p> <p>източник: actualno.com</p>        