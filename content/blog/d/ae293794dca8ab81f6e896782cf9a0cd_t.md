---
title: ae293794dca8ab81f6e896782cf9a0cd_t
mitle:  "9 прости истини за отношенията между хората"
description: "1. Нито един човек не застава на пътя ви напразно. Всеки ден срещаме нови хора и всяка среща ни дава нещо важно за нас самите. Някои ни изпитват, други ни преподават урок, трети ни помагат в изграждането на нови навици. А някои хора ни правят по-добри. Те са особено ценни! 2. Не забравяйте: Получаваш това, …"
image: "https://cdnone.netlify.com/db/2017/05/john-araujo-1829712_640.jpg"
---

          <img src="https://cdnone.netlify.com/db/2017/05/john-araujo-1829712_640.jpg"/>Снимка - Pixabay         <p><strong>1. Нито един човек не застава на пътя ви напразно.</strong></p> <p>Всеки ден срещаме нови хора и всяка среща ни дава нещо важно за нас самите. Някои ни изпитват, други ни преподават урок, трети ни помагат в изграждането на нови навици. А някои хора ни правят по-добри. Те са особено ценни!</p>   <p><strong>2. Не забравяйте: Получаваш това, което даваш.</strong></p> <p>Няма как в отговор на обвинения, капризи или обиди, да получите усмивки и признания в любов. Ако искате разбиране, опитайте се да разберете човека отсреща. Всичко се връща. Тази проста формула работи откакто свят светува.</p> <p><em>„Ако се интересувате от другите, за два месеца можете да си създадете повече приятели, отколкото ако в продължение на две години се опитвате да накарате другите да проявят интерес към вас.“ – Дейл Карнеги</em></p> <p><strong>3. Не се борете за място в живота на човек.</strong></p> <p>Често забравяме простата и мъдра истина „Насила хубост не става“. Не се опитвайте да отвоювате пространство за себе си в живота на друг човек. Все пак вие не знаете със сигурност дали той го иска.</p>     <p><strong>4. Приемайте промените.</strong></p> <p>Всички хора се променят с времето. Мислите, нуждите, убежденията – също. Така че, ако някой ви каже: „Вече не си същият“, не започвайте да търсите веднага недостатъци в себе си. Възможно е промяната у вас да е положителна, но просто интересите ви с този човек вече да се разминават. Това, че ще се виждате по-рядко, не е страшно. По-добре е да се чувате два пъти в годината, но да запазите добри спомени, отколкото да се опитвате да спасявате отношения, от които не е останало нищо. Така само се натрупва вътрешно раздразнение. Бъдете искрени.</p> <p><strong>5. Научете се да прощавате. Прошката не е слабост.</strong></p> <p>Много хора смятат, че прошката е признак на слабост. Но да простиш съвсем не означава: „Няма проблем, продължавай да ми тровиш живота, аз съм добър човек…“. Прошката означава единствено: „Няма да позволя миналото да трови настоящето и бъдещето ми.“</p> <p><em>„Не е достатъчно само да прощаваме, трябва да умеем и да забравяме.“ – Ан дьо Стал</em></p> <p><strong>6. Не губете време в безсмислени спорове.</strong></p> <p>Колкото по-малко време губите в спорове и разправии с хора, които ви дразнят, толкова по-малко време ще ви остава за пълноценно и смислено общуване с хора, на които държите и обичате. А ако имате спор с близък човек, опитайте да се владеете и не позволявайте на гнева да ви заслепи, защото може да кажете тежки думи, за които да съжалявате цял живот. Понякога и най-добрите отношения могат да се разрушат от една дума.</p> <p><em>„На света има само един начин да победиш в спор — това е да излезеш от него.“ – Дейл Карнеги</em></p>     <p><strong>7. Не се опитвайте да променяте другия човек.</strong></p> <p>Човек може да промени само себе си. Затова се научете да приемате близките си хора такива, каквито са. Ако не приемате или не харесвате нещо, по-добре бъдете честни и го кажете направо. Тогава човекът до вас може да поиска да се промени за заради вас. Но той трябва да го направи сам.</p> <p><strong>8. Оставете някои хора да си тръгват.</strong></p> <p>Това, че някои хора си тръгват от живота ви, може да бъде добре за вас. Не се страхувайте да сменяте обкръжението, да оставяте някои хора да си тръгнат и да дойдат нови. Ако получавате от някой само разочарования или обиди, и това внася достатъчно дискомфорт в живота ви, не се вкопчвайте в миналото. Такива отношения е по-добре да се прекратят.</p> <p><em>„Когато сърцата се разделят, няма смисъл ръцете да остават една в друга.“ – Наполеон</em></p> <p><strong>9. Ценете хората, които са до вас.</strong></p> <p>Не забравяйте да казвате на близките ви хора, които са до вас и ви подкрепят, които обичате и получавате любов то тях, че ги цените. Отделяйте им достатъчно внимание. Дори и някога тези отношения да приключат, това не означава, че е безсмислено да покажете своите чувства сега.</p> <p><em>„Приятелството е като чая – трябва да бъде силно и не много сладко.“ – Бърнард Шоу</em></p> <p>gnezdoto.net</p>         