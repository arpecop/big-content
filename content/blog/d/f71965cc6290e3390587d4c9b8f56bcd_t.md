---
title: f71965cc6290e3390587d4c9b8f56bcd_t
mitle:  "Няма по-добро разкрасяващо средство от самото щастие!"
description: "Няма по-добро разкрасяващо средство от самото щастие, знаете ли? Колкото повече се усмихвате, толкова по-красиви ставате, защото сте чиста вибрация на положителното. Една дузина кремове против бръчки, гримове, червила и помади, няма и на милиметри да Ви доближат до красотата, както ще го направи мигновено озареното Ви от щастие лице! Вярвате или не вярвате това …"
image: "https://cdnone.netlify.com/db/2016/11/красота-щастие.jpg"
---

          <img src="https://cdnone.netlify.com/db/2016/11/красота-щастие.jpg"/>красота щастие        <p>Няма по-добро разкрасяващо средство от самото щастие, знаете ли? Колкото повече се усмихвате, толкова по-красиви ставате, защото сте чиста вибрация на положителното. Една дузина кремове против бръчки, гримове, червила и помади, няма и на милиметри да Ви доближат до красотата, както ще го направи мигновено озареното Ви от щастие лице! Вярвате или не вярвате това си има и научно обяснение и да ни прощават тези, които твърдят, че колкото повече се усмихваме, толкова повече се сбръчкваме! Тези бръчици са белезите на щастието и колкото повече имаме от тях, толкова по-пълноценно сме изживели живота си.</p> <p>Но да се върнем на научното обяснение, защо щастието ни разкрасява? Ами простичко казано, когато сме щастливи телата ни са пълни с хормоните допамин и серотонин – тоест хормоните на щастието и спокойствието. Тогава изгаряме най-много калории, метаболитните и биологично-химичните процеси в организма ни работят на оптимално ниво и това повлиява добре свежия ни вид, здравата кожа и разбира се поддържането на добра линия. Затова, молим Ви усмихвайте се по-често и от сърце! Ако погледнем от другата страна на барикадата, то какво се случва с този, когото дарявате с усмивка. Той за миг се превръща в един по-положителен човек, денят му се озарява от щастие и може би осъзнава, колко безценно лекарство е щастието. Да не говорим, че инстинктивно Ви се усмихва и така населението на земята става с двама души повече, които са по-красиви, щастливи и положителни.</p>     Няма по-добро разкрасяващо средство от самото щастие, защото то прави душите ни красиви, а това неимоверно се отразява и на външния ни вид. Днес толкова сме погълнати от себе си, от проблемите си, че когато някой ни се усмихне или поздрави, просто ей така по човешки – направо си мислим, че нещо ни има, на нас или на него! Не бъдете от тази категория хора, бъдете от щастливите и усмихващите се. Усмихвайте се без условности, без повод и защото сте положителен и щастлив човек. Усмихвайте се, защото сте обичани. Усмихвайте се, защото сте се събудили тази сутрин. Усмихвайте се, защото сте най-щастливия човек на света. Усмихвайте се, защото няма по-добро разкрасяващо средство от самото щастие. Усмихвайте се, защото сте човек, добър, разбиращ и любящ. Дарявайте усмивка на всичко и всеки, дори да Ви изгледат сърдито. Дарявайте усмивка, дори да Ви сметнат за леко луди. Дарявайте усмивка, защото искате да направите някого, толкова щастлива, колкото сте и Вие. Дарявайте усмивка, защото хората го заслужават или не. Дарявайте усмивка, защото не искате нищо в замяна. Просто и лесно, няма по-добро разкрасяващо средство от самото щастие, защото самото щастие е красота и любов!<p></p>        