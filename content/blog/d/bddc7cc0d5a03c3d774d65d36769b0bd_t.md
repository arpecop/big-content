---
title: bddc7cc0d5a03c3d774d65d36769b0bd_t
mitle:  "Интервю с... Бог"
description: "Помолих Бог за интервю. За моя изненада Той се съгласи. – Влез! – каза ми Бог. – Значи ти би искал да вземеш интервю от мен? – Ако имаш време… – казах му аз. Той се усмихна и отвърна: – Моето време се нарича вечност и е достатъчно за всичко. Какви въпроси искаш да ми зададеш? …"
image: "https://cdnone.netlify.com/db/2017/04/mountains-889131_640.jpg"
---

          <img src="https://cdnone.netlify.com/db/2017/04/mountains-889131_640.jpg"/>Снимка - Pixabay         <p>Помолих Бог за интервю. За моя изненада Той се съгласи.</p>   <p>– Влез! – каза ми Бог. – Значи ти би искал да вземеш интервю от мен?</p> <p>– Ако имаш време… – казах му аз.</p> <p>Той се усмихна и отвърна:</p> <p>– Моето време се нарича вечност и е достатъчно за всичко. Какви въпроси искаш да ми зададеш?</p> <p>– Не и такива, които са Ти непознати. Кое е нещото, което Те учудва най-много у хората?</p> <p>– Това, че се отегчават, докато са деца, бързат да пораснат и тогава копнеят да станат деца отново. Това, че губят здравето си, за да направят пари, и после пропиляват парите се, за да възстановят здравето си. Това, че мислейки тревожно за бъдещето, забравят настоящето и така живеят нито за настоящето, нито за бъдещето. Това, че живеят, сякаш никога няма да умрат, и после умират, сякаш никога не са живели….</p> <p>Ръцете Му хванаха моите и така стояхме мълчаливо.</p> <p>След дълго време Го попитах:</p> <p>– Мога ли да Ти задам още един въпрос?</p> <p>Отговори ми с усмивка.</p> <p>– Като наш Баща, какво би искал да направят Твоите деца?</p>     <p>– Да научат, че не могат да накарат някой да ги обича. Това, което могат да направят, е да се оставят да бъдат обичани.</p> <p>– Да научат, че трябват години, за да се изгради доверието, и само няколко секунди, за да се разруши.</p> <p>– Да научат, че най-важното в живота е не това, което имат, а хората, които имат.</p> <p>– Да научат, че не е добре да се сравняват с другите. Винаги ще има хора, които са по-добри или по-лоши от тях.</p> <p>– Да научат, че богат е не този, който има най-много, а този, който се нуждае от най-малко.</p> <p>– Да научат, че трябва да контролират поведението си, в противен случай то ще контролира тях.</p> <p>– Да научат, че само няколко секунди могат да отворят дълбоки рани у хората, които обичат, и че после трябват години, за да ги забравят.</p> <p>– Да се научат да прощават, като се упражняват в това.</p> <p>– Да научат, че има хора, които много ги обичат, но не знаят как да показват чувствата си.</p> <p>– Да научат, че с пари може да се купи всичко, освен щастие.</p>     <p>– Да научат, че дори понякога да се чувстват разстроени, това не им дава право да разстройват и другите.</p> <p>– Да научат, че истинските приятели са рядкост и ако открият такъв – това е истинско богатство.</p> <p>– Да научат, че понякога не е достатъчно да им простят, а сами трябва да си простят.</p> <p>– Да се научат, че са господари на това, което запазват в себе си, и роби на това, което казват.</p> <p>– Да се научат, че ще пожънат това, което са посели. Ако са посели слухове – ще се оплетат в интриги, ако посеят любов – ще бъдат щастливи.</p> <p>– Да се научат, че истинското щастие не се състои в това да постигнат целите си, а да се задоволят с това, което вече са постигнали и в момента постигат.</p> <p>– Да се научат, че да бъдеш щастлив е решение. Те решават да са щастливи с това, което имат и което са, или да умират от завист и ревност заради това, което нямат.</p> <p>– Да се научат, че двама души могат да гледат едно и също нещо и да виждат съвсем различни неща.</p> <p>– Да научат, че тези, които са честни пред себе си, без да отчитат последиците, постигат много в живота.</p> <p>– Да научат, че дори и да си мислят, че няма какво да дадат, когато техен приятел плаче, те могат да намерят сила да успокоят болката.</p> <p>– Да научат, че, опитвайки се да се вкопчат в тези, които обичат, много бързо ги отблъскват. Оставяйки им свобода, те ще останат заедно завинаги.</p> <p>Замислих се. Бог потъна в мълчание.</p> <p><em>Бог е любов. (1 Йоан 4:16)</em></p> <p><em>източник: spiralata.net</em></p>         