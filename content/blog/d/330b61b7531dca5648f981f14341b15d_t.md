---
title: 330b61b7531dca5648f981f14341b15d_t
mitle:  "Притча за щастието"
description: "Живял някога един възрастен мъж, който всички много уважавали заради мъдрите съвети, които винаги давал. Освен това той бил изключително спокоен, добронамерен и щастлив, и се държал много приветливо с всеки, който идвал в дома му. Един ден при него се появил младеж, който поискал да узнае каква е тайната на неговото щастие. – Не …"
image: "https://cdnone.netlify.com/db/2017/05/child-817369_640.jpg"
---

          <img src="https://cdnone.netlify.com/db/2017/05/child-817369_640.jpg"/>Снимка - Pixabay        <p>Живял някога един възрастен мъж, който всички много уважавали заради мъдрите съвети, които винаги давал. Освен това той бил изключително спокоен, добронамерен и щастлив, и се държал много приветливо с всеки, който идвал в дома му.</p>     <p>Един ден при него се появил младеж, който поискал да узнае каква е тайната на неговото щастие.</p> <p>– Не знам какво да ти кажа за себе си, с което мога да съм ти от полза, но пък знам нещо, много важно за теб. – отвърнал мъдрецът.</p> <p>– Какво да знаеш за мен? Говори! – поинтересувал се моментално младежът.</p> <p>– Знам, че до дни земният ти път ще приключи и ти ще си отидеш от този свят – убедително заявил старецът.</p>      <p>При тези думи младият мъж се разстроил много и се прибрал у дома. Той приел казаното от мъдреца за чиста истина, ето защо решил през следващите дни, които му остават, да направи всичко онова, за което досега не му е достигало време.</p> <p>Така той започнал да се държи много по-добре към своите близки, да разкрива чувствата си към любимата жена и да не се ядосва за дреболии, както по-рано. След седем дни той се върнал при мъдреца, за да поиска една последна благословия, преди да си отиде от този свят.</p> <p>– Имаш благословията ми, младежо. Но знай, че това, което ти казах, всъщност беше с цел да те накарам да промениш поведението си. Животът е пред теб. Разкажи ми как минаха последните ти няколко дни? – попитал старецът.</p> <p>– Живях в пълна хармония, защото оценявах всеки един ден и не се ядосвах на близките си. Радвах се на споделеното време с тях и ги обичах безрезервно. – разказал младежът.</p> <p>– Вече си наясно с моята тайна за щастлив живот. Живей и ти така, все едно всеки един ден ти е последен на земята, и ще си щастлив!</p> <p>автор:  Кристина Черникова</p> <p>източник: sanovnik.bg</p>        