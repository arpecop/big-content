---
title: 1822726bb3da323674d3798f879f466d_t
mitle:  "16 духовни урока от Индия"
description: "1. Не бъди никъде другаде освен тук … не е нужно да бързаш за никъде. Но трябва да бъдеш там, където ти е добре. Ако чувстваш, че не си там, където, стани и отиди там, където те зове вътрешният глас. Но помни, че за да намериш, не е задължително да тръгнеш нанякъде. Разликата е много …"
image: "https://cdnone.netlify.com/db/2018/01/taj-mahal-368_640-e1514887395871.jpg"
---

          <img src="https://cdnone.netlify.com/db/2018/01/taj-mahal-368_640-e1514887395871.jpg"/>Снимка - Pixabay        <p><strong>1. Не бъди никъде другаде освен тук</strong></p> <p>… не е нужно да бързаш за никъде. Но трябва да бъдеш там, където ти е добре. Ако чувстваш, че не си там, където, стани и отиди там, където те зове вътрешният глас. Но помни, че за да намериш, не е задължително да тръгнеш нанякъде. Разликата е много фина. Ключът е в постоянното присъствие.</p> <p><strong>2. Позволи на всичко да се случва</strong></p> <p>… не се старай да контролираш хора и събития. Не планирай, не чакай, но желай. Отпусни хватката. „Научи се да задържаш паузата, в която нищо не се случва.“</p> <p>Не винаги търси сам, позволявай на хората да идват при теб, а на събитията – да се случват. Те ти се случват не просто така.</p> <p><strong>3. Давай свобода</strong></p> <p>…позволи си свободата да бъдеш себе си, а на другите – да бъдат други. Помни, че всеки има свой път и свои уроци. Чудесно е, ако ви се пресичат пътищата. Но ако се разминават – това също е добре. Защото <strong>всичко и винаги е за добро</strong>. И за тебе, и за него, и за нея, и за тях – за всички.</p>     <p><strong>4. Не се страхувай</strong></p> <p>…от нищо. Никога. Привичната крачка вдясно, направи наляво – променяй, прекроявай. Ако чувстваш, че трябва да кажеш нещо или да направиш нещо – направи го. И нека не те спират формалности от рода на „имам билет за връщане“ или „нямам достатъчно пари за това“, или просто „нищо няма да се получи“. Не се страхувай за физическото си тяло. Помни: ти винаги си в утробата на майката Вселена. Нима тя няма да се погрижи за теб? Избери да бъдеш свободен от страховете.</p> <p><strong>5. По-малко е повече</strong></p> <p>…не се стреми да имаш всичко и веднага. Даже когато ти се струва, че нямаш нищо – винаги имаш нещо. А за това, което не ти достига – протегни ръка към приятел, брат, сестра или неслучайно преминаващия. Бъди умерен във всичко.</p> <p><strong>6. Не се вкопчвай в хората</strong></p> <p>….иначе няма да получиш своя опит. Така или иначе никога не можеш да останеш сам, защото където и да отидеш ще намериш хора. Своите хора. Тези, които ще те изпълват, ще те вдъхновяват, ще те учат. И помни: ако нямаш път с някого, не тичай след него, не тичай, не го викай – все едно няма да сте заедно.</p>     <p><strong>7. Пускай. Винаги пускай</strong></p> <p>.. с усмивка. С любов. Всичко и всеки. Но никога не се сбогувай. Защото никога нищо не е финал. Кажи: „Благодаря и до нови срещи.“</p> <p>„Каквото нямаш, не можеш да загубиш, а каквото имаш, не можеш да запазиш“</p> <p><strong>8. Винаги вода…</strong></p> <p>… бъди вода. Помни принципа на вълната – вълната идва, вълната си отива. Това се отнася до всичко – състояния, пари, хора, вещи. Има приливи, има и отливи. Нищо не е статично. Ние живеем в света на движението. Не се потапяй в едно или в другото състояние – то ще се промени. <strong>Нищо</strong> не можеш да запазиш, така че дори не се опитвай. По-добре бъди благодарен в тази секунда за това, което е.</p> <p><strong>9. Слушай вътрешния си глас!!!</strong></p> <p>… ето това е с три удивителни знака! Вслушвай се в съветите на другите, но прави това, което чувстваш, че е правилно. Ако аз бях слушала другите за това пътешествие, то така и нямаше да се състои – а това е пътешествието на моя живот. Аз никога нямаше да отида във Варнаси, да преплувам до другия „мъртъв“ бряг на Ганг, щях да се върна вкъщи, когато още не му беше времето, нямаше да намеря града на мечтите си и досега щях да се страхувам от много неща и да се затварям в непонятно от кого и защо сложените ми рамки.</p> <p>Слушай себе си. Винаги.</p>     <p><strong>10. Доверявай се</strong></p> <p>… на хората, на космоса, на Бога – наричайте го както искате. Довери се на това, че всичко в твоя живот се случва по най-добрия за теб начин. Дори и когато ти се струва, че по-лошо не може да бъде. Може. Както казваше шведската ми сестра „Божието отхвърляне е Божията защита“, или както казваше руската ми сестра: „Никога не знаеш какво намираш и какво губиш“.</p> <p><strong>11. Отделяй макар и няколко минути на ден само за себе си</strong></p> <p>… медитирай, рисувай, пиши, разхождай се сред природата или просто бъди в тишина. Дори и няколко минути ще ти помогнат да разбереш какво ти е необходимо и какво е внушено от други хора, от ума ти, от илюзиите и т.н….</p> <p><strong>12. Обичай себе си</strong></p> <p>… уважавай желанията си, тялото си. И помни: ти можеш да имаш всичко. Не е нужно да избираш: работа по сърце или работа за пари; отношения, в които аз обичам или в които обичат мен; море или планина и т.н.Всичко може. Всичко е възможно.</p> <p><strong>13. Споделяй</strong></p> <p>…винаги. С всички. С кучето, с просяка, с приятел. Не очаквай нищо в замяна.Както ми казваше Гуруджи „Ако храниш само себе си, няма да имаш много облаги.“</p> <p><strong>14. Имай желания</strong></p> <p>…но бъди внимателен.Те се сбъдват. Формулирай ги максимално конкретно.</p> <p><strong>15. За да облечеш нова риза, трябва да съблечеш старата.</strong></p> <p><strong>16. Пътешествай</strong><strong>.</strong></p> <p>…и най-добре сам. Защото където и да отидеш, винаги всичко е с теб.</p> <p>източник: poznanieto.com</p>        