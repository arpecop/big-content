---
title: c8adab179732e95aaa806f49af2c2f7d_t
mitle:  "Притча за орлите"
description: "Живели някога двама влюбени. Те се обичали много и искали това да продължи вечно, но се страхували, че нещо може да помрачи щастието им. Ето защо решили да отидат при един прочут мъдрец, за им каже как да опазят любовта си. – Мъдрецо, ние сме много влюбени в момента – рекли те. -Но кажи ни, …"
image: "https://cdnone.netlify.com/db/2017/05/bald-eagle-521492_640.jpg"
---

          <img src="https://cdnone.netlify.com/db/2017/05/bald-eagle-521492_640.jpg"/>Снимка - Pixabay        <p>Живели някога двама влюбени. Те се обичали много и искали това да продължи вечно, но се страхували, че нещо може да помрачи щастието им. Ето защо решили да отидат при един прочут мъдрец, за им каже как да опазят любовта си.</p>     <p>– Мъдрецо, ние сме много влюбени в момента – рекли те. -Но кажи ни, моля те, какво трябва да направим, за да е така винаги.</p> <p>Като чул въпроса им, мъдрецът се усмихнал, но нищо не казал. Пет минути по-късно той им наредил:</p> <p>-Искам до края на седмицата всеки от вас да е хванал по един орел и да ми го донесе.</p>     <p>Влюбените се съгласили и след няколко дни се върнали при мъдрия мъж, като всеки от тях бил уловил по един орел, точно както им било заръчано. Щом ги видял, мъдрецът им заповядал да вържат птиците една за друга, след което да ги пуснат.</p>  <p>И този път влюбените изпълнили повелята на своя съветник. Щом се усетили пуснати, орлите веднага опитали да полетят. Но тъй като били вързани един за друг, опитите им претърпели неуспех. Скоро те започнали да се дърпат и нападат един друг.</p> <p>Мъдрецът ги погледал малко, след което наредил на младите да ги отвържат. Почуствали свободата, орлите литнали нависоко в една и съща посока. Тогава мъдрецът рекъл:</p> <p>– Разбрахте ли сега каква е тайната на вечната любов! Никога не се опитвайте да вържете другия за себе си! Оковаването на любимия човек кара любовта да си тръгне. За да се запази тя вечно между двама души, те трябва да се наслаждават свободно на своя собствен полет.</p> <p>източник: sanovnik.bg</p>        