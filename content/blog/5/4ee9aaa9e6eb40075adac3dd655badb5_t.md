---
title: 4ee9aaa9e6eb40075adac3dd655badb5_t
mitle:  "При коя жена мъжът остава завинаги?"
description: "Някои жени са убедени, че мъжете търсят страстен секс, други, че се впечатляват от глуповати и вдетинени жени, трети, че ги привлича недостъпната кучка, а четвърти са убедени, че размерът на ханша кара мъжа подсъзнателно да преценява плодовитостта на жената и „любовта на мъжа минава през стомаха.“ Кое е вярно? Какво точно търсят мъжете в …"
image: "https://cdnone.netlify.com/db/2017/12/pexels-photo-312925-e1514107324655.jpeg"
---

          <img src="https://cdnone.netlify.com/db/2017/12/pexels-photo-312925-e1514107324655.jpeg"/>Снимка - Pexels        <p><em>Някои жени са убедени, че мъжете търсят страстен секс, други, че се впечатляват от глуповати и вдетинени жени, трети, че ги привлича недостъпната кучка, а четвърти са убедени, че размерът на ханша кара мъжа подсъзнателно да преценява плодовитостта на жената и „любовта на мъжа минава през стомаха.“</em></p> <p><em>Кое е вярно? Какво точно търсят мъжете в една жена? Във всички тези твърдения има по малко истина. Колко малко? Точно една четвърт!</em></p> <p><em>Мъжът иска една четвърт страстна любовница, една четвърт вдетинена жена, една четвърт недостъпна кучка и още една четвърт плодовита и готвеща жена. И ето стана едно цяло… от четири четвърти.</em></p> <p><em>Така е, защото женската енергия има четири проявления или както ги е нарекъл Юнг, четири женски архетипа. Те са любовница, момиченце, кралица и майка.</em></p>     <p><em>Истината е, че мъжът търси и четирите архетипа в една жена. Жената, която обединява стихиите – огън, вода, въздух, земя. Жената, която го желае и излъчва сексапил, но и го гледа с възхищение в очите и се радва неподправено на присъствието му, а в същото време е малко недостъпна и го предизвиква да я улови и притежава, без да забравя понякога да го приласкава и окуражава да се отпусне с вкусна храна, масаж и домашен уют…</em></p> <p><em>Можеш да бъдеш всичко това! Но най–често във всяка една от нас са ярко изявени само два архетипа. Това е причината да не можем да привлечем мъж или да не можем да го задържим.</em></p> <p><em>Мъжът търси инстинктивно и четирите проявления на женската енергия и ако не ги открива в една жена, той търси друга. Това е по–силно от него. Добрата новина е, че можемразвиваме липсващите ни енергии.</em></p> <p><em>Всяка жена може да стане цялостна, и чрез своята цялостда привлече и задържи един истински мъж. Затова предлагам ти да видиш кой или кои два от четирите архетипа са най–малко развити при теб и да поработиш върху тях.</em></p>     <p><strong>Любовницата…</strong></p> <p>Тя е страстна, провокативна, има силно еротично излъчване. Не може да не забележите любовницата, тя е облечена в силни цветове – червено, черно, носи дантели, високи токове, силен грим и тежки бижута дори в ежедневието си. Тя носи и страстта към живота – работи с желание и има ярки таланти.</p> <p>Любовницата умее да съблазнява. Това е състоянието, в което трябва да се намираш, за да предизвикваш интерес, за да те поканят на среща. Мъжът се влюбва в любовницата. Ако имаш партньор, не може да го задържиш, ако не проявяваш любовницата.</p> <p>За да развиеш тази енергия в себе си, облечи червено, тренирай еротично докосване, започни нов творчески проект, може и хоби, нещо, което те изпълва с желание, тренирай мускулите на тазовото дъно, флиртувай. Стихията на любовницата е огън, затова пали си червени свещи.</p>     <p><strong>Момиченцето…</strong></p> <p>Ако останеш твърде дълго в състояние на любовница или се отдадеш бързо на мъжа, неговото привличане ще остане на ниво сексуален център – чакрата под пъпа.</p> <p>За да се развият отношенията ви в сериозни и дългосрочни, нужно е тази енергия да се изкачи към сърцето. Там е убежището на момиченцето. Тя е спонтанна, радостна, вярва в доброто и в приказките.</p> <p>Момиченцето се възхищава на мъжа, тя силно вярва в неговите способности. Освен това тя му се доверява, оставя го да се грижи за нея и е уязвима. Тя изразява емоциите си, както го правят децата.</p> <p>Ще познаеш типичната представителка по спортното облекло и пролетните цветове- зелен, розов, шантавите изкуствени бижута в ярки цветове. Рядко носи грим и токове, не е изненадващо да сложи блузка с Пепеляшка или друг приказен герой.</p> <p>Ако ти липсва момиченцето, тренирай да прехвърляш отговорност към партньора си, искай помощ и се остави да се грижат за теб. Работи върху доверието си към хората и света и изразявай възхищението си.</p>     <p><strong>Кралицата…</strong></p> <p>Ако енергията на момиченцето преобладава постоянно, също ще навредиш на връзката си. Небалансираното момиченце изглежда на мъжа асексуално, прекалено наивно и дразнещо с вечната си безпомощност.</p> <p>Баланс може да внесем с кралицата. Тя е рационална, недостъпна, силна и независима, интелектуална. Често има успешна кариера и стои високо в йерархията.</p> <p>Ще я познаеш по сиво-синия бизнес костюм, елегантен и от известна марка. Бижутата й са почти невидими, но скъпи и стилни. Косата е или къса, или прибрана на опашка.</p> <p>Тя има студено излъчване и мъжете възприемат типичната представителка като равна, могат да поискат от нея финансов съвет. Тя задейства инстинкта на мъжа да ловува, той иска да я подчини и покори. Като истинска кралица, приема жестове без да бърза да прави ответни.</p> <p>Ако искаш да развиеш кралицата, трябва да уточниш целите си за близкото и далечното бъдеще, да анализираш силните и слабите си страни, да работиш за повече самоувереност и освобождаване от страховете си. Ученето също ще те потопи в тази енергия.</p>     <p><strong>Майкатa…</strong></p> <p>Непристъпната кралица в дългосрочен план изморява мъжа и го отблъсква. Тук е моментът да покажеш твоята мекота и грижа за мъжа. Образът на майката, още срещан като домакиня, е проявление на подкрепящата и даващата енергия.</p> <p>Домакинята превръща жилището в уютен дом, прави кулинарно чудо от една салата, има лек за всяка болка – физическа или емоционална. Тя изслушва, съветва, дори се жертва за близките си.</p> <p>Облечена е в естествени материи, в златисто и кафяво, често не носи бижута – няма време за тях. Без нейния образ в дома няма топлина, няма род. За да поканиш тази енергия, свържи се със земята – отглеждай цветя, прегръщай дървета, ходи боса.</p> <p>Създавай уют дори без повод, дори да живееш сама, готви, общувай с деца, опознай рода си, слушай истории за предците си, особено за жените. Жената черпи много сили от предшественичките си. Учи се да изграждаш хармонични отношения и да управляваш чувствата си.</p> <p><em>Всяка жена може да овладее тези четири стихии. Интуитивно притежаваното познание трябва само да се събуди. Ежедневието лесно ни увлича и често в грижи за децата и дома, забравяме любовницата.</em></p>     <p><em>Кариерата ни увлича да се състезаваме с мъжете и забравяме момиченцето или домакинята. Това да разчитаме единствено на мъжа си за дълго време, ни подвежда и забравяме кралицата.</em></p> <p><em>Ако не развием липсващите ни архетипове, рискуваме да се появи друга жена в живота на любимия, която притежава точно тях. Ако си се потопила в енергията на майката–домакиня и момиченцето, като не работиш и общуваш с мъжа си предимно за дома и децата, то енергията на любовницата и кралицата започват да му липсват.</em></p> <p><em>В такъв момент никак не е чудно някоя секси колежка да му завърти главата. Или пък обратното – ако ти си с кариера и си впечатляваща секси жена, която демонстрира уменията си пред мъжа си, нищо чудно да му се прииска мила жена, която да му се възхищава и да го приласкае с домашен уют.</em></p> <p><em>Ако развиваш и четирите енергии в себе си, ще бъдеш неотразима и няма да има мъж, който да ти устои, а любимият ще се влюби повторно в теб… завинаги!</em></p> <p><strong>Автор: Ирина Вълчева Кръстева (лайф-коуч) / Източник: Djavarava.com</strong></p>        