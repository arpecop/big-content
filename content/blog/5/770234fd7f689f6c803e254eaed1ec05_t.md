---
title: 770234fd7f689f6c803e254eaed1ec05_t
mitle:  "Петър Дънов съветва с какво да се храним всеки ден от седмицата"
description: "Правилното хранене, пиенето на чиста вода, дишането и приемането на светлина са в основата на живота, обяснявал създателят на Бялото братство Петър Дънов. По думите му всяка храна представлява складирана по специфичен начин светлина. Затова и приемът на определен продукт има свое характерно действие върху определени органи. Невежеството при храненето води до неразположение, черногледство и …"
image: "https://cdnone.netlify.com/db/2017/05/summer-783344_640-e1493637352302.jpg"
---

          <img src="https://cdnone.netlify.com/db/2017/05/summer-783344_640-e1493637352302.jpg"/>Снимка - Pixabay         <p>Правилното хранене, пиенето на чиста вода, дишането и приемането на светлина са в основата на живота, обяснявал създателят на Бялото братство Петър Дънов. По думите му всяка храна представлява складирана по специфичен начин светлина. Затова и приемът на определен продукт има свое характерно действие върху определени органи. Невежеството при храненето води до неразположение, черногледство и болести, предупреждавал Учителя.</p>   <p>Негови ценни съвети са събрани в книгата „Здраве, сила и живот“. Преди първата хапка трябва да благодариш на Бога, казвал Петър Дънов. И припомнял, че нашите предци са знаели това и не са сядали на трапезата без молитва. Те са благодарили за благословението дори и когато са имали на трапезата само хляб и сол. Защото са знаели, че могат да живеят цяла седмица със 100 г жито, стига да приемат с благоговение всяко зрънце. Всичко има значение – да седнеш в добро настроение на красиво подредена маса, да хапваш прясно приготвена храна, да дъвчеш бавно, да не говориш, докато се храниш. В днешния забързан свят това изглежда почти невъзможно. Но при добра организация всеки може да намери половин час в името на здравето си. От начина, по който се приема храната, зависи успешната работа на стомаха и всички органи и системи.</p>     <p>Съвременните учени познават съставките на дадена храна и техните процентни отношения, но не им е известно, че през всеки ден от седмицата трябва да се приема определена храна, казвал Дънов. Тайната е, че отделните планети въздействат върху растежа на определени храни. Затова човек ще ползва най-пълноценно вложеното от природата във всеки плод в деня на съответната планета.</p> <p>В <strong>неделния</strong> ден, когато Слънцето има най-голямо влияние върху Земята, най-подходящите храни са леща, ориз и грозде. И тъй като цветът на земното светило е оранжев, е добре да се хапват плодове с този весел цвят – портокали, мандарини, кайсии.</p> <p>В деня на Луната, <strong>понеделник</strong>, се препоръчва да се приемат зелени храни – лапад, лобода, зелен боб, маруля, краставица, зеле, а също и царевица.</p> <p>Във <strong>вторник</strong>, когато властва войнствената планета Марс, е време за червени и люти храни – домати, червени чушки, репички, лук, чесън, хрян, бяла ряпа, може и спанак.</p> <p>В <strong>сряда</strong>, когато се усеща влиянието на Меркурий, най-добре се усвояват морковите, крушите, лимоните и всички жълти плодове като пъпеш, праскова и жълта джанка.</p>     <p>Въздействието на тъмносиния Юпитер се усеща в <strong>четвъртък</strong>. В този ден най-добрите храни са картофи, тикви, бамя и млечни продукти.</p> <p><strong>Петъчният</strong> ден е на ясносинята Венера. През този ден хапвайте грах, сусам, ябълки, сини сливи, череши, вишни, ягоди и малини.</p> <p>Виолетовата <strong>събота</strong>, денят на Сатурн, е времето на ядките – орехи, бадеми, лешници.Подходящи са и кестените, сушените плодове, зрелият боб, сините патладжани, черната ряпа, кафето и какаото.</p> <p>Еднородното хранене дълго време вреди на организма – например цял месец да си само на картофи, предупреждавал българският адепт. Температурата на ястието трябва да е близка до телесната. Преди хранене може да се пие вода, но не и след това. Закуската трябва да се приеме след изгрева на слънцето, а вечерята – преди залеза.</p> <p><em>Източник: dnesplus</em></p>         