---
title: 580484cbf3e53d487075e54c2ba241b5_t
mitle:  "Не допускайте целият ви живот да си отиде в убийствен гняв"
description: "Убийствен гняв! Не всеки от нас го е изпитвал и не всеки осъзнава пагубната му сила. Всъщност, за да изпиташ това така парещо и опустошаващо нещо е нужно не много. Често живота ни е върволица от решения, къде взети насила и погрешно, къде необмислени и неосъзнати. Понякога поредица от действия води до безумни последствия, друг …"
image: "https://cdnone.netlify.com/db/2017/03/-искаш-да-знаеш-къде-е-сърцето-ти-...-потърси-го-там-където-отива-умът-ти-когато-мечтаеш..-e1488905017687.jpg"
---

          <img src="https://cdnone.netlify.com/db/2017/03/-искаш-да-знаеш-къде-е-сърцето-ти-...-потърси-го-там-където-отива-умът-ти-когато-мечтаеш..-e1488905017687.jpg"/>Не допускайте целият ви живот да си отиде в убийствен гняв        <p>Убийствен гняв! Не всеки от нас го е изпитвал и не всеки осъзнава пагубната му сила. Всъщност, за да изпиташ това така парещо и опустошаващо нещо е нужно не много. Често живота ни е върволица от решения, къде взети насила и погрешно, къде необмислени и неосъзнати. Понякога поредица от действия води до безумни последствия, друг път съдбата е по-благосклонна към нас, но всеки път гневът от непризнатото, не направеното, неизживяното и несподеленото е вътре в нас. Тлее бавно и полека. Храни се от ежедневието ни, от неудовлетворението ни, от ядът ни над случилото се и не случилото се. Бавно и постепенно ни руши и прояжда, като червей, който не можем да спрем и сякаш не е по силите ни.</p> <p>Сега помислете – изпитвали ли сте убийствен гняв? Ако да значи сте живели не както трябва, не както сте искали. Или пък съдбата ви е поднесла удар, които за цял живот ви е дамгосал, а вие сте останали там и не сте продължили – не сте затворили тази врата. Не си го причинявайте! Живейте за днес, не за утре, за вчера или за някого. Живейте, защото това е вашия живот, на вас е даден и вие го изпълвате със смисъл.</p>     Всеки ден ставайте с мисълта, че вашия живот си е само ваш, независимо от обстоятелствата. Не се предавайте и не се пречупвайте пред изпитанията, защото те няма да изчезнат. Ще трябва да се изправите пред тях и да ги преодолеете, само както вие можете. Да, може да има много хора около вас, които да ви подкрепят или пък не – но отговорността за вашия си живот е само и единствено ваша! Затова го живейте, както намерите за добре, без да робувате на предразсъдъци, на хорското мнение и на чувството, че не заслужавате това, което получавате. Не винаги получаваме това, което смятаме, че сме заслужили и това, което ни се иска. Но не правете грешката това да ви направи унили, нещастни и подтиснати. Така само усилвате пламъка на един убийствен гняв, който ще ви съсипе отвътре. Човек е сложна система от неврони. Винаги сърцето казва едно, разумът друго, а интуицията трето. Но винаги правете това, което смятате за добре, когато сметнете за нужно и както вие мислите, че трябва! Така няма да изпитате неудовлетворение от живота. Така ще поемете отговорността за случващото се в него и ще се опитате да го промените. Така няма да изпаднете в състояние на убийствен гняв, което ще ви сломи, пречупи и направи страхливи. Всеки един от нас е добър, всеки заслужава щастие и шанс, просто някой от нас получават тези неща по-трудно или понякога твърде късно!<p></p>        