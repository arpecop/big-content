---
title: 2878c84550c2d537523ad3e45b43a015_t
mitle:  "Притчата за търпението и силата на думите"
description: "Търпението е добродетел, с който щадим не само себе си, а и най-близките си хора. Притчата, която ви представяме, показва защо трябва да броите до 10, преди да кажете или направите нещо. Баща искал да превъзпита своя подрастващ син, който бил прекалено нетърпелив. Затова му дал чувалче с пирони и му казал да забива по …"
image: "https://cdnone.netlify.com/db/2017/09/garden-910946_640-e1506323567856.jpg"
---

          <img src="https://cdnone.netlify.com/db/2017/09/garden-910946_640-e1506323567856.jpg"/>Снимка - Pixabay        <p>Търпението е добродетел, с който щадим не само себе си, а и най-близките си хора. Притчата, която ви представяме, показва защо трябва да броите до 10, преди да кажете или направите нещо.</p> <p>Баща искал да превъзпита своя подрастващ син, който бил прекалено нетърпелив. Затова му дал чувалче с пирони и му казал да забива по един във вратата всеки път, когато изгуби търпение.</p> <p>През първия ден момчето забило 37 пирона у когато нагледно видял колко е нетърпелив, решил, че трябва да се контролира.</p> <p>Така от ден на ден забивал все по-малко пирони във вратата, докато не дошъл денят, в който не забил нито един пирон. Доволен от себе си, той се похвалил на баща си.</p>     <p>Тогава баща му казал да изважда по един пирон всеки ден, когато е бил търпелив към другите.</p>  <p>И така ден след ден момчето извадило всички пирони, които по-рано забило във вратата.</p> <p>Сине, ти се държа прекрасно, но погледни, колко дупки останаха на вратата! Тя никога няма да бъде същата както преди, казал баща му. Може да намушкаш някого с нож, а след това да го спасиш, но винаги ще има белег от раната.</p> <p>Затова внимавай с думите, защото ако нараниш хората около себе си, няма значение колко пъти след това ще ги молиш за прошка.</p> <p>източник: sanovnik.bg</p>        