---
title: 29be27a7d54ea539578ab17f9eb4a205_t
mitle:  "Животът ни няма цена, той се измерва по стойност"
description: "Животът ни няма цена! Той е безценен дар, суров урок и най-голямото човешко щастие. Да си жив и да живееш е нещо нереално и вълшебно, макар и често пъти да се омаловажава от материалното, от чувството за непълноценност, от страха, страданието и неуспехите. Животът има милиарди лица. Лица на хора потънали в мизерия или пък …"
image: "https://cdnone.netlify.com/db/2017/02/jivota-nqma-cena-e1485980389880.jpg"
---

          <img src="https://cdnone.netlify.com/db/2017/02/jivota-nqma-cena-e1485980389880.jpg"/>Живота ни няма цена, той се измерва по стойност        <p>Животът ни няма цена! Той е безценен дар, суров урок и най-голямото човешко щастие. Да си жив и да живееш е нещо нереално и вълшебно, макар и често пъти да се омаловажава от материалното, от чувството за непълноценност, от страха, страданието и неуспехите. Животът има милиарди лица. Лица на хора потънали в мизерия или пък на такива потънали в охолство. Лица на хора угрижени и приведени над тежкия труд и такива на безгрижни и нехайни за дните си хора. Многолик е живота и непредсказуем! Днес си тук, а утре не си. Днес те обичат, а утре си мразен. Но винаги живота ни няма цена, не може да бъде даден и отнет, защото всяко живо същество има уникална природа.</p> <p>Животът ни няма цена и нищо на този свят или на другите предполагаеми светове не може да го купи или продаде реално. Той е жив, неповторим и единствен за всеки един от нас и се изплъзва от пръстите ни, като фин пясък отнесен от вятъра. Ние хората сме способни да придадем стойност на живота си или просто да се оставим на течението да ни понесе. Ако днес е мрачно усмихнете се на живота си, целунете челото на любимите си хора и бъдете благодарни, че ви има, че ги има и тях, докато не сте ги изгубили!</p>     <p>Навярно е лесно да се дават съвети за живота, навярно има хиляди велики писатели, които са възпели този велик дар – живота. Но само и единствено Вие и лично Вие го живеете всеки божи ден и избирате, как да го живеете. Да често пъти е тежко и непосилно, често пъти болката превзема душите ни и ни води към мрака, но светлината е винаги в нас и чака малко прозорче, за да подаде светлия си лъч. Животът ни няма цена и само доброто сърце осъзнава това. Всички човешки сърца са добри, но им трябва понякога малко помощ, за да покажат добротата си. Мъничкия и незначителен дефект на добрите сърца е тяхната доброта. Способността да се чувстват зле, дори и за най-незначителните за другите неща, като падналото дърво, мъртвото цвете или пък тъгата в очите на някой случаен минувач. Но само, когато сърцето ни е добро, то има едно огромно предимство – може да даде душа на всичко земно и неземно, материално и нематериално! Дори и най-голямата и пареща болка, причинена ти от някого е урок. Да, вече не ти се иска да го прегърнеш, така силно, както преди, но пък можеш да му простиш и да го направиш по-добър! Животът ни няма цена, защото е уникален за всеки един от нас. Ние преплитаме, заплитаме и променяме съдбата си сами. Сами се раждаме на този свят и сами си отиваме, но винаги има смисъл и стойност в един живот, защото е просто живот и е уникален!</p>        