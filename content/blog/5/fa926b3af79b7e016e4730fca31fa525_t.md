---
title: fa926b3af79b7e016e4730fca31fa525_t
mitle:  "Искам да живея до човечни хора, много човечни"
description: "Преброих годините си и открих, че ми е останало по-малко време на този свят от времето, изживяно досега. Чувствам се като онова момче, което е спечелило пакетче лакомства. То изяжда част от тях бързо и с удоволствие, а когато забелязва, че му остават малко, започва да ги поглъща бавно, да се радва на всяка хапка. …"
image: "https://cdnone.netlify.com/db/2017/05/pexels-photo-110108.jpeg"
---

          <img src="https://cdnone.netlify.com/db/2017/05/pexels-photo-110108.jpeg"/>Снимка - Pexels         <p>Преброих годините си и открих, че ми е останало по-малко време на този свят от времето, изживяно досега.<strong> </strong></p>   <p>Чувствам се като онова момче, което е спечелило пакетче лакомства. То изяжда част от тях бързо и с удоволствие, а когато забелязва, че му остават малко, започва да ги поглъща бавно, да се радва на всяка хапка. Подбира внимателно мига на поредния пир, предвкусва го, усеща с всяка своя клетка, до най-дълбоките фибри на организма си, сладостта на лакомствата.</p> <p><strong>Вече нямам време за безкрайни срещи</strong>, където се дискутират статути, норми, правила, начини на действие, вътрешни регламенти, с пълното съзнание, че разговорите няма да доведат до никъде.</p> <p><strong>Вече нямам време да понасям абсурдни личности</strong>, които, независимо от възрастта си, не са пораснали. Нямам време да се занимавам с посредствености. Нито пък искам да присъствам на събирания, където дефилират напомпани его-та.</p>     <p><strong>Не толерирам манипулатори, интересчии, кариеристи, маневристи.</strong> Ядосват ме индивиди, които се опитват да дискредитират по-кадърните, за да си присваят техните места, да си припишат техните таланти и постижения.</p> <p>Ненавиждам да бъда свидетел на борбата за по-важно място, да наблюдавам ефекта, който тя предизвиква сред по-амбициозните. <strong>Презирам хората, които не спорят за съдържания, а за титли.</strong> Времето ми е прекалено ценно, за да се занимавам с титли.</p> <p><strong>Искам есенцията, ядрото, същността, душата ми бърза…</strong> Няма много лакомства в пакета…</p> <p><strong>Искам да живея до човечни хора, много човечни, преди всичко друго, човечни.</strong> <strong>Хора, които обичат да се смеят на грешките си.</strong> <strong>Които не се суетят около успехите си и не се самозабравят.</strong> Които не се смятат за избраници, за елит, превъзхождащ останалите. Преди наистина да са станали такива. Които не бягат от отговорностите си. Които защитават човешкото достойнство. Които не искат нищо друго, освен да върват редом с истината и справедливостта, честта и достойнството.</p>     <p><strong>Есенциалното, основното, простото, обикновеното, натуралното най-базисното, това е, което прави живота ценен. Което прави пътешествието ни на този свят да си струва.</strong></p> <p>Искам да се обградя с хора, които знаят как да докоснат сърцето на другите и могат да го направят. Хора, които не са се ожесточили от жестоките удари на живота, а са израстнали с една мекота в душата. Които нещастието е направило по-мъдри.</p> <p><strong>Да, бързам да живея с интензивността, която само зрялата възраст може да ми даде.</strong> Искам да не пропилея нито едно от лакомствата, които ми остават. Сигурен съм, че ще бъдат още по-сладки от тези, които досега съм изял.</p> <p><strong>Целта ми е да стигна до края спокоен, в мир с любимите си същества и с моята съвест.</strong> Надявам се, че това един ден ще стане мечтата на всички ни, защото така, или иначе, ще стигнем до края…А защо да не бъде с радост и удовлетворение?</p> <p><em>Из<strong> „Ценното време на зрелостта“ на Марио де Андраде</strong></em></p> <p><em>Превод: Марион Колева  </em>Източник: poznanie.dir.bg</p>         