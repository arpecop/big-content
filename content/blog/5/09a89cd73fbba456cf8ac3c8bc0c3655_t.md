---
title: 09a89cd73fbba456cf8ac3c8bc0c3655_t
mitle:  "Ценни съвети от майка към дъщеря"
description: "Майката е най-верният водач на своята дъщеря. А и на кого друг да предаде женския си опит освен на своето момиче… Вижте списъка със съвети, който една майка записва за своята дъщеря. Дете мое, Вероятно вече хиляди пъти си чувала всичко това, казано по различен начин. Ала все пак направих списък с нещата за твоя …"
image: "https://cdnone.netlify.com/db/2017/07/freedom-2237657_640-e1501498755591.jpg"
---

          <img src="https://cdnone.netlify.com/db/2017/07/freedom-2237657_640-e1501498755591.jpg"/>Снимка - Pixabay        <p>Майката е най-верният водач на своята дъщеря. А и на кого друг да предаде женския си опит освен на своето момиче… Вижте списъка със съвети, който една майка записва за своята дъщеря.</p> <p>Дете мое, Вероятно вече хиляди пъти си чувала всичко това, казано по различен начин. Ала все пак направих списък с нещата за твоя живот, които искам да ти споделя. Надявам се никога да не се налага да четеш това, но в случай, че не съм наблизо, когато растеш, тук съм записала някои от уроците, които научих, както и истини, които може да ти бъдат спестени от околните.</p> <p><strong>1</strong>. Семейство не са тези хора, с които имаш кръвна връзка. Това са онези, които те обичат и които се грижат за теб безусловно.</p> <p><strong>2</strong>. Полът няма нищо общо с биологията. Нито пък има наръчник за това. Бъди себе си. Обичай това, което обичаш. Прави това, което искаш да правиш. Не толерирай съдниците.</p> <p><strong>3</strong>. На първо място обичай себе си. Ако по някаква причина не го правиш, а аз те подлудявам, говори с баща си. Той ме е виждал в най-ужасната ми светлина и все още е с мен.</p> <p><strong>4</strong>. Всеки има своите недостатъци. Никой не е перфектен. Дори и твоите родители. Затова баща ти ще те научи да шофираш, а аз – да спортуваш.</p> <p><strong>5</strong>. Оценките ти в училище не показват твоята истинска интелигентност.</p> <p><strong></strong></p><strong>   </strong><p></p> <p><strong>6</strong>. Не е задължително да носиш рокля и токчета, за да бъдеш шик.</p> <p><strong>7</strong>. Но пък ако ти харесва, носи токчета, без значение колко си висока.</p> <p><strong>8</strong>. Опитай червено червило, независимо от това какво ти казва консултантката в магазина.</p> <p><strong>9</strong>. Преследвай мечтите си. Не позволявай на никого да ти казва, че не струват.</p> <p><strong>10</strong>. Ще разговаряме за секса. Много пъти. Ще бъде в колата, когато вратите са заключени и ти няма да можеш да избягаш от мен. Моля те, просто слушай. Не се засрамвай. Направила съм толкова много грешки и искам да се поучиш от тях.</p> <p><strong>11</strong>. Но прави и свои собствени грешки. Пробата и грешката са позволени.</p> <p><strong>12</strong>. Никой няма правото да те докосва, без твое разрешение. Независимо от това дали се срещате или сте женени. Първо трябва да е получил твоето изрично съгласие.</p> <p><strong>13</strong>. Ако някой посмее да те докосне неуместно, удари го. Имаш моето разрешение.</p> <p><strong>14</strong>. Бременността не е най-лошото нещо, което може да се случи след секс. Безопасният секс е винаги най-добрият секс.</p> <p><strong>15</strong>. Ако докато танцуваш, някой те наблюдава, покани го да се присъедини към теб. Не се страхувай да направиш първата крачка.</p> <p><strong></strong></p><strong>   </strong><p></p> <p><strong>16</strong>. Броят на хората, с които спиш, не е мерило за това колко си почтена.</p> <p><strong>17</strong>. Няма нищо срамно в това да чакаш любовта, без значение на каква възраст си.</p> <p><strong>18</strong>. Никога не преследвай някого, който не те обича. Така или иначе не можеш да го принудиш да го прави.</p> <p><strong>19</strong>. Някой ще разбие сърцето ти. Това обаче не значи, че ще е безвъзвратно повредено.</p> <p><strong>20</strong>. Хората ще те разочароват.</p> <p><strong>21</strong>. На първа среща поръчай каквото си искаш.</p> <p><strong>22</strong>. Идеята на спортуването е да бъдеш здрава. Това е. Прави го често.</p> <p><strong>23</strong>. Въглехидратите не са враг. Затова и тази салата, която се опитваш да изядеш, никога няма да бъде по-добра от ястието, приготвено от мен.</p> <p><strong>24</strong>. Научи се сама да приготвяш онзи специален кекс за моментите, в които си тъжна, а аз не съм наоколо, за да ти го опека.</p> <p><strong>25</strong>. Поне веднъж сготви нещо от нулата. Дори и да нямаш идея какво значи „отделете белтъка на яйцето“.</p> <p><strong></strong></p><strong>   </strong><p></p> <p><strong>26</strong>. Няма проблем в бара да си поръчаш безалкохолно. Не е нужно да пиеш всеки път, когато излезеш с приятели.</p> <p><strong>27</strong>. Харесвай каквато бира искаш. Не е нужно да даваш обяснения за това. Същото важи и за виното и твърдия алкохол.</p> <p><strong>28</strong>. Не е задължително да постъпваш в университета веднага след като си завършила гимназия. Почини си една година, подреди приоритетите си. Опитай от истинския живот.</p> <p><strong>29</strong>. Не е и необходимо да си на 100% сигурна какво искаш да правиш с живота си, когато отидеш в университета. Тогава е времето, за да разбереш това.</p> <p><strong>30</strong>. Преди да се установиш някъде, посети някоя чужда страна и поживей там за няколко седмици като местна.</p> <p><strong>31</strong>. Това всъщност породи спор между мен и баща ти, но какво пък, измъквай се от вкъщи. Стой навън след зададения ти час. Накарай ме да се притеснявам. Ядосай ме. Нека баща ти да ме спре преди да изляза, за да те търся. Но се прибери у дома с усмивка и удивителна история. Просто се пази, носи лютив спрей със себе си и помни как съм те учила да удряш крошета.</p> <p><strong>32</strong>. Позволено ти е да харесваш комикси и видео игри.</p> <p><strong>33</strong>. Използвай слънцезащитен крем дори и през зимата. Ракът на кожата не е на мода.</p> <p><strong>34</strong>. Чети. Много. Без значение от жанра.</p> <p><strong></strong></p><strong>   </strong><p></p> <p><strong>35</strong>. Организирай до последния детайл едно събитие, дори и само веднъж в живота ти.</p> <p><strong>36</strong>. Помни това: науката е много яка.</p> <p><strong>37</strong>. Влагай мисъл във всички подаръци.</p> <p><strong>38</strong>. Когато изказваш мнение, имай причина за това. „Защото“ не е такава.</p> <p><strong>39</strong>. Не се съветвай с интернет по медицински въпроси.</p> <p><strong>40</strong>. Научи се да сменяш гумата на колата. Обърни внимание следващия път, когато го правя.</p> <p><strong>41</strong>. Ако приятелите ти не харесват човека, с когото се срещаш, значи може би има нещо, което ти не забелязваш. Не отхвърляй веднага съмненията им. Отстъпи, премисли и сама си направи извод. Ако чувстваш, че нещо не е редно, значи най-вероятно не е.</p> <p><strong>42</strong>. И накрая, но не на последно място, можеш да ми кажеш всичко. Дори и да нямам опит в това, за което ми говориш, ще те слушам внимателно и ще помисля, за да не реагирам прибързано. Ти си ми дете. Това значи, че от минутата, в която си се появила в живота ми, мой дълг е да те напътствам, докато не си готова сама да поемеш по пътя си. Имаш моята безусловна любов и подкрепа.</p> <p><em>Автор: Дженифър Харфъм / Източник: gnezdoto.net</em></p>        