---
title: 54f4ed758a905180e934398e0d2fe485_t
mitle:  "Тайните, които знаят жените над 40"
description: "Те са видели много. После са замижали. А после са си отворили очите. И са видели един нов свят, новите себе си, новия живот. Ако случайно някой ден ви хрумне, че след 40-ата годишнина животът на жената е приключил, усмихнете се и си спомнете тези малки тайни, които знаят тези зрели жени: 1. Те отново …"
image: "https://cdnone.netlify.com/db/2017/08/freedom-2237657_640-e1503215242748.jpg"
---

          <img src="https://cdnone.netlify.com/db/2017/08/freedom-2237657_640-e1503215242748.jpg"/>Снимка - Pixabay        <p>Те са видели много. После са замижали. А после са си отворили очите. И са видели един нов свят, новите себе си, новия живот. Ако случайно някой ден ви хрумне, че след 40-ата годишнина животът на жената е приключил, усмихнете се и си спомнете тези малки тайни, които знаят тези зрели жени:</p>  <p>1. Те отново вярват, че най-хубавото тепърва предстои, защото най-лошото по правило вече им се е случвало. И те са го преживели – именно за да повярват отново в светлото бъдеще. Те имат остър поглед, чувствителен слух и нежни ръце. И затова най-хубавото с удоволствие идва при тях…</p> <p>2. Те са невероятно красиви, защото са признали, че имат точно ето такива дупета, гърди, носове и крака. Научили са се да харесват и обичат тези дупета-гърди-носове-крака толкова, че да убедят всекиго да се влюби в тях.</p> <p><strong></strong></p><strong>   </strong><p></p>  <p>3. Сега те знаят със сигурност, че най-важното не е онова, което виждат по телевизията, четат в интернет или чуват на различни тренинги. Те знаят кое е най-важното, но си траят. Знаят, че най-важното в живота е самият живот – с неговия вкус, мирис, цвят, ритъм, най-важното е умението да се наслаждаваш и радваш на всеки ден.</p> <p>4. Те са спрели да „търсят активно мъжа на живота си“. Намерили са човека, от когото са имали нужда през всичките тези години – истинската себе си. И се оказало, че тази истинска себе си е много интересна на околните. Внимание получава от всички, най-вече от достойните мъже.</p> <p>5. Те отново умеят да ридаят с пълно гърло и да се заливат от смях. Омръзнало им е да се държат на ниво и са пуснали на воля своето живо, чувствено и истинско „аз“.</p> <p>6. Те живеят така, както дишат – ту бурно, ту бавничко, ту нежно и незабележимо, ту прибързано и рисковано… Дишат в ритъма на живота и живеят в ритъма на дишането. Сега най-сетне са се научили да живеят в едно време с живота.</p> <p><strong></strong></p><strong>   </strong><p></p> <p>7. Те са ужасно любопитни. Неизвестно как от „Аз вече всичко знам“ дамите минават рязко към „Леле, момичета, колко страхотни неща има наоколо!“. Различни танци, йога, програмиране, пътешествия и кулинария…</p>  <p>Жените над 40 сътворяват живота си, нанизват като мъниста на гердан новите си таланти, рисуват картини, пекат грънци и покоряват върхове. И всичко им се удава с лекота.</p> <p>8. Момичетата на над 40 изобщо не са лелички. Те носят дълги поли, защото дългите поли са красиви. Носят и къси поли, и дънки. Пробват най-различни бижута, от класически до етно, зарязвайки в кутийката за бижута прескъпите „маркови“ украшения. Тези дами вече не изпитват нуждата да доказват пред някого, че имат диаманти. За тях е по-важно аксесоарът да им стои красиво. А в тази красота има много женски, топъл и спокоен нюанс.</p> <p>9. Те са спрели да броят калориите. Защото любовта, интересът, движението, авантюристичният дух и вдъхновението са много по-ефективни от фитнеса и пластичната хирургия. Точно тези неща са ги направили толкова красиви…</p> <p>10. Момичетата на над 40 години ценят високо всяка минута, успяват да се справят с всичко и никога не закъсняват, защото заникъде не бързат. Те не постигат. Не се борят. Не се стараят. Те просто живеят. И знаят със сигурност, че след още 40 години животът им ще е още по-интересен…</p> <p>Източник: woman.hotnews.bg</p>        