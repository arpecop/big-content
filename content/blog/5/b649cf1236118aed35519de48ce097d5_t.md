---
title: b649cf1236118aed35519de48ce097d5_t
mitle:  "Тихият убиец на всички отношения"
description: "Често ли сте недоволни от половинката си? Карате ли се всеки ден? Ако отговорът е „да“, то със сигурност имате много сериозни основания за това – той ви обръща малко внимание, не ви прави изненади и подаръци, не печели достатъчно, дразни се от приятелките ви, разхвърля из цялата къща чорапи и мръсни чинии… Всеки има …"
image: "https://cdnone.netlify.com/db/2017/08/flowers-260894_640-e1502436887336.jpg"
---

          <img src="https://cdnone.netlify.com/db/2017/08/flowers-260894_640-e1502436887336.jpg"/>Снимка - Pixabay         <p>Често ли сте недоволни от половинката си? Карате ли се всеки ден? Ако отговорът е „да“, то със сигурност имате много сериозни основания за това – той ви обръща малко внимание, не ви прави изненади и подаръци, не печели достатъчно, дразни се от приятелките ви, разхвърля из цялата къща чорапи и мръсни чинии… Всеки има своите причини и забележки, които стават повод за разправии, а понякога и за сериозни скандали.</p> <p>А всъщност конфликтите в една двойка имат една-единствена причина. Ако успеете да се справите с нея, всичко става много по-лесно и дори забавно.</p>   <p><strong>Вижте разказа на един мъж, който ще ви отговори на доста въпроси:</strong></p> <p>Точно се бяхме оженили, когато попаднахме с жена ми на някакъв психологически семинар. Водещият лектор се обърна към аудиторията и попита: „Каква е според вас основната причина за разводите?“</p> <p><strong></strong></p><strong>   </strong><p></p> <p>Тъй като бях ходил на предбрачни консултации, се чувствах специалист по въпросите на брака. Така че побързах да се изправя и да отговоря: „Сексът, парите и общуването!“ В същото време погледнах към жена ми и доволно се ухилих. Елементарно!</p> <p>„Абсолютно невярно! – веднага каза водещият. – Това са само симптоми на истинския проблем.“</p> <p>И тогава аз получих най-ценния съвет, който промени живота ми. Лекторът продължи: „Бракът завършва с развод по една-единствена причина: високите очаквания.“</p> <p>Бях шокиран. Просто не можех да проумея това откровение. Започнах да си припомням всички случаи на подобни високи очаквания, с които се бяхме сблъскали още през първия месец на съвместния ни живот. И си дадох сметка, че всъщност точно по тази причина в живота си съм имал безброй разочарования и дълбоко огорчение – не само в любовта, във всички видове отношения.</p> <p>Прекалено високите очаквания наистина са отрова, която поразява всички сфери на живота – общуването с колеги и партньори, с приятели, с деца и родители…</p> <p><strong></strong></p><strong>   </strong><p></p> <p>И какъв е изходът?</p> <p>След семинара сериозно се замислих по въпроса и тъй като обичам математиката, реших да съставя едно уравнение.</p> <p>ОЧАКВАНЕ – РЕАЛНОСТ = РАЗОЧАРОВАНИЕ</p> <p>И съответно разиграх следния хипотетичен (но напълно възможен) сценарий.</p> <p>ОЧАКВАНЕ Прибирам се изморен след тежък ден. И ОЧАКВАМ: жена ми да е приготвила вечеря; да е подредила масата, за да седем заедно да вечеряме; да изглежда перфектно (гримирана и с прическа); да е свежа и усмихната (Защото тя е идеална!) Освен това 16-месечната ми дъщеря да стои в своето столче и да се храни тихо и кротко, без да пищи и да разхвърля храна навсякъде. След спокойната семейна вечеря всички заедно да се отправим на разходка, като в същото време „някой“ трябва да почисти кухнята и да приведе дома ни в перфектен вид. (Може би икономът или домашната прислужница?)</p> <p>РЕАЛНОСТ Прибирам се малко по-късно от обикновено и не само че няма вечеря, но дори не е предвидена. Малката крещи с цяло гърло и показва с ръкомахане, че иска да яде. Тръгвам да намеря жена ми и установявам, че тя работи над някакъв проект, който освен че е много важен, вече е изпуснала срока и трябва непременно да завърши. На въпроса ми: „Какво ще вечеряме?“ тя отговаря с изпепеляващия поглед на преуморена и съсипана от работа майка.</p> <p><strong></strong></p><strong>   </strong><p></p> <p>Взимам детето на ръце и се отправям в кухнята да търся храна. Там ме посреща хаос, купища мръсни чинии и празен хладилник. Накрая погледът ми се спира на парче сирене и хляб. „Топли сандвичи!“ – това е спасението.</p> <p>Слагам детето в столчето му, което го докарва до неописуема ярост. Намирам бурканче с пюре и след като й слагам да яде, тя се усмирява. Временно. Приготвям сандвичите и хапваме на крак. В кухнята е пълен погром. В дневната навсякъде са разхвърляни играчки, които само чакат да ги настъпиш и да те приземят на пода.</p> <p>След вечерята със сандвичите с жена ми се строполяваме на дивана, като и двамата избягваме да срещнем погледите си. Никой не проявява ни най-малко желание да се захване с почистване на къщата.</p> <p>Мога да продължа с този разказ, но предполагам, че на всички е ясно как би могла да продължи подобна вечер.</p> <p>Следва РАЗОЧАРОВАНИЕТО – разликата между първите две.</p> <p>Както беше казал някой „Очакването е майка на разочарованието“. Факт.</p> <p><strong></strong></p><strong>   </strong><p></p> <p>Така че за да не изпадаме в тази ситуация на неизбежното разочарование, по-добре да променим реда на нещата и да сложим реалността преди очакванията. С други думи, нека животът следва своя нормален ход – първо да видим каква е реалността и после да формираме очаквания.</p> <p>Някой би казал, че е по-добре да нямаме никакви очаквания. Но това е крайна позиция. Когато те са реалистични, смислени и изказани на глас, тогава има полза от тях. Тогава можете да поговорите с човека до вас и ако той не е оправдал тези очаквания, да му кажете какво очаквате от него. А защо не и да коригирате някои от тях. Тогава наистина може да промените отношенията си към по-добро и да постигнете една здрава и хармонична връзка.</p> <p>И така, зарежете високите (и особено нереалистични) очаквания. Направете наблюдение над реалността – такава, каквато е. И едва тогава формулирайте своите очаквания.</p> <p>И не забравяйте да кажете за тях на своя партньор.</p> <p>източник: gnezdoto.net</p>         