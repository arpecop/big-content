---
title: 1e2d4ce0a1a2d44c7a5b2cf5d9bd4175_t
mitle:  "Къде живее щастието?"
description: "Ако вие можете да създавате реалност, как би изглеждала съвършената реалност? Първо, тя би трябвало да бъде лична. Докато се преобразява, мозъкът се съобразява с онова, което вие като уникална личност искате от живота.  Щастие? Може би предполагате, че то оглавява списъка от желания. Оказва се обаче, че щастието ни изправя пред сериозен проблем. Макар …"
image: "https://cdnone.netlify.com/db/2017/11/little-girl-2516582_640-e1510481793300.jpg"
---

          <img src="https://cdnone.netlify.com/db/2017/11/little-girl-2516582_640-e1510481793300.jpg"/>Снимка - Pixabay        <p><strong>Ако вие можете да създавате реалност, как би изглеждала съвършената реалност? Първо, тя би трябвало да бъде лична. Докато се преобразява, мозъкът се съобразява с онова, което вие като уникална личност искате от живота.  Щастие? Може би предполагате, че то оглавява списъка от желания. Оказва се обаче, че щастието ни изправя пред сериозен проблем. Макар и да сме предопределени да създаваме реалност, повечето от нас не са особено вещи, що се отнася до създаването на реалност, която може да бъде окачествена като щастлива. Съвсем наскоро, с появата на специалността позитивна психология, щастието бе подложено на щателно изследване. Резултатите са противоречиви.</strong></p> <p>В отговор на въпроса, какво би ги направило щастливи, хората изброяват неща, които изглеждат очевидни: парите, бракът и децата. Но в действителност съпътстващите тези три неща обстоятелства показват тъкмо обратното. Отглеждането на децата, докато са малки, е източник на силен стрес за майките. Половината от браковете завършват с развод. С пари може да се купи щастие дотолкова, доколкото това ни обезпечава материално. Бедността безспорно е източник на нещастие, но същото се отнася и за парите, защото фактът, че разполагат със средства, надхвърлящи разходите за осигуряване на нещата от първа необходимост, не прави хората по-щастливи. Всъщност допълнителната отговорност заедно със страха, че може да загубят парите си, често имат обратен ефект.</p>    <p><strong>Колкото и странно да звучи, равносметката показва, че дори и да успеят да получат онова, което искат, хората не са толкова щастливи, колкото са очаквали. Заемането на най-високата позиция в службата, спечелването на спортна титла или натрупването на състояние от един милион долара изглеждат примамливо като цели, но онези, които са ги постигнали, споделят, че мечтата им е била по-привлекателна от резултата. Конкуренцията може да се превърне в безкраен процес и възнагражденията, които получаваме за нея, намаляват с течение на времето.</strong></p> <p>Едно проучване, проведено сред шампиони по тенис, сочи че те са били мотивирани по-скоро от страха, че ще се разочароват от загубата, отколкото от радостта от очакваната победа. А какво да кажем за хората, които мечтаят да забогатеят и да не работят до края на живота си? Според едно проучване, проведено сред хора, спечелили в лотарията и сбъднали мечтата си, повечето от тях заявяват, че качеството на живота им се е влошило. Някои не са успели да оползотворят парите и са ги загубили, други са започнали да усещат напрежение във взаимоотношенията си с околните или са постъпили безразсъдно, впускайки се в хазарт и тъмни сделки. Всички са били атакувани както от своите близки, така и от непознати, които непрекъснато им искали пари.</p> <p><strong></strong></p><strong>   </strong><p></p> <p><strong>Ако хората са такива лоши пророци относно нещата, които биха ги направили щастливи, какъв е изводът?</strong></p> <p>Съвременната психология застъпва становището, че щастието не е постоянна величина. Анкетите показват, че около 80 % от американците / цифрата често е още по-голяма/, твърдят, че са щастливи. Когато обаче били разпитани поотделно, участниците в анкетите обяснили, че периодите на щастие и благоденствие не траели дълго. Ето защо много психолози смятат, че хората не умеят да постигат щастие, колкото и да се стремят към него.  Много хора обаче не споделят това мнение. Според тях проблемът се състои в създаването на реалност. Ако сте по-вещи в създаването на собствената си реалност, вие винаги ще сте щастливи.</p> <p><strong>Как да постигнете пълно щастие?</strong></p> <p><strong>Би трябвало:</strong></p>  <strong>Да давате всичко от себе си.</strong> <strong>Да се грижите за хората и да ги обичате.</strong> <strong>Да се занимавате с неща, които ви доставят удоволствие.</strong> <strong>Да си поставяте значими дългосрочни цели.</strong> <strong>Да бъдете толерантни.</strong> <strong>Да бъдете устойчиви емоционално.</strong> <strong>Да си вземате поука от миналото, а после да го загърбвате и да живеете в настоящето.</strong> <strong>Правите планове за бъдещето, без да изпитвате тревога, страх или ужас.</strong> <strong>Създавате здрави, сърдечни социални връзки.</strong> <strong>   </strong>  <strong>Не би трябвало:</strong>   <strong>Да свързвате щастието си с външни награди.</strong> <strong>Да отлагате щастието за неопределено време.</strong> <strong>Да очаквате някой друг да ви направи щастливи.</strong> <strong>Да отъждествявате щастието с моментните удоволствия</strong> <strong>Търсите непрекъснато поощрения.</strong> <strong>Допускате емоциите ви да станат навик и да закостенеят.</strong> <strong>Да се затваряте за нови преживявания и да пренебрегвате сигналите за вътрешно напрежение и конфликти.</strong> <strong>Да се връщате към миналото и да се страхувате от бъдещето.</strong>  <p>В едно консуматорско общество е много трудно човек да се съобрази с изброените във втория списък препоръки, защото те имат общ знаменател – стремежът да се свързва щастието с временни удоволствия и външни награди.</p> <p>източник: psiholog.co</p>        