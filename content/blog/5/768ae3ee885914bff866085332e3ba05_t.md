---
title: 768ae3ee885914bff866085332e3ba05_t
mitle:  "Зодиакалните знаци, които изневеряват най-рядко"
description: "Връзките са сложни. Но всички знаем, че едното води до другото и понякога се стига до изневяра. Няма значение какви са били причините, за да се стигне до това решение, но знаем едно – изневерите не са рядко срещано явление. Не ни разбирайте погрешно, ние не сме привърженици на изневерите, но знаем, че те са част …"
image: "https://cdnone.netlify.com/db/2017/06/girl-828607_640-e1496578834421.jpg"
---

          <img src="https://cdnone.netlify.com/db/2017/06/girl-828607_640-e1496578834421.jpg"/>Снимка - Pixabay        <p>Връзките са сложни. Но всички знаем, че едното води до другото и понякога се стига до изневяра. Няма значение какви са били причините, за да се стигне до това решение, но знаем едно – изневерите не са рядко срещано явление.</p> <p>Не ни разбирайте погрешно, ние не сме привърженици на изневерите, но знаем, че те са част от човешките взаимоотношения. Според вас можем ли да бъдем сигурни, че партньорът ни няма да ни изневери и можем ли да му имаме доверие? Оказва се, че астрологията може да ни бъде от полза, като ни разкрие кои са зодиакалните знаци, за които изневярата не е присъща.</p> <p>Представителите на <strong>зодия Телец</strong> не биха рискували спокойствието си, впускайки се в рисковани изневери. Щом те са избрали да имат връзка с даден човек, това означава, че те са готови да му се посветят напълно и нямат нужда от нищо други. Телците обичат да се чувстват сигурно, да знаят, че имат близък човек до себе си, на когото могат да се доверят и да разчитат. Ето защо са рядкост случаите, когато Телците биха изневерили. А за да го направят, те трябва да чувстват, че връзката е към своя край и вече няма какво да дадат на своя партньор.</p> <p></p>    <p><strong>Романтичният Рак</strong> живее за любовта. Той вярва, че на света съществува всепоглъщащата любов, в която наистина не се чувстваш пълноценен, ако другият не е до теб. Родените под зодиакалния знак Рак биха направили всичко, за да имат връзка. А когато я получат, те дават всичко от себе си, за да бъде тази връзка наистина хубава, романтична и напълно достатъчно. Можете да очаквате ежедневни изненади и прояви на нежност и любов от Раците, тъй като те обичат да обичат. Те могат да изневерят в редките случаи, когато чувстват, че не са обичани от партньора, който е до тях.</p>  Многобройните изисквания и претенции на представителите на <strong>зодия Дева</strong> трудно могат да бъдат задоволени. Дори бихме си позволили да твърдим, че Девите рядко срещат партньор, за когото да бъдат сигурни, че е точно това, което са желали. Но когато те намерят своята половинка, я обичат безрезервно и знаят, че са открили точно това, което търсят. Ето защо те не биха рискували своята дългоочаквана връзка само заради една изневяра. Все пак, партньорът им ги предаде и по някакъв начин загуби доверието им, Девите са способни на изневяра, но това ще означава, че за тяхвръзката е приключила. <p></p>   <p></p> <p>Балансираните и хармонични взаимоотношения са любими на родените под <strong>зодиакалния знак Везни</strong>. Все пак за тях всичко трябва да бъде премерено и в разумни граници, което означава, че и връзката им трябва да бъде спокойна и плавно носеща се по вълните на любовта и разбирателството. Везните имат нужда да се чувстват добре в своята връзка, да допринасят за нея и да карат партньора си да се чувства точно толкова добре, колкото и те. Изневярата ще разклати из основи света на Везните и те ще изгубят почва под краката си, а по този начин ще приключат и връзката, тъй като хармонията ще е нарушена.</p> <p> <strong>Козирозите</strong> също не обичат да изневеряват. За тях семейството е от първостепенно значение и държат на него повече от всичко. Понякога може и да се държат студено с половинката си, но това не означава, че не държат на нея. Семейните ценности, любовта и отдадеността на другия – всичко това е наистина важно за Козирозите и те не биха се поддали на моментни емоции заради изневяра. Кариерата също е изключително важна за представителите на зодия Козирог. Така че как би им останало свободно време и желание за изневяра, след като са напълно отдадени на половинката си, семейството и работата.</p> <p>източник: astrodata.bg</p>        