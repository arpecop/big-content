---
title: 467350168fc50a29c311bed33ddf72d5_t
mitle:  "5 черти, които липсват на съвременния мъж"
description: "През последните няколко десетилетия обществото ни еволюира с изключително бързи темпове. И докато това е страхотно от гледна точка на това, че животът ни е по-лесен заради многото модерни технологии и инструменти, същият този процес на развитие донякъде е успял да размие и различията между половете. До известна степен вече няма „мъже“ и „жени“, а просто хора. Като мъже, някои качества са ни вродени …"
image: "https://cdnone.netlify.com/db/2017/09/f3e55f662558109a9f6ddb2b021ce06c.jpg"
---

          <img src="https://cdnone.netlify.com/db/2017/09/f3e55f662558109a9f6ddb2b021ce06c.jpg"/>         <em>През последните няколко десетилетия обществото ни<strong> еволюира</strong> с изключително бързи темпове. И докато това е страхотно от гледна точка на това, че животът ни е по-лесен заради многото<strong> модерни технологии</strong> и <strong>инструменти</strong>, същият този процес на развитие донякъде е успял да размие и <strong>различията между половете</strong>. До известна степен вече няма „мъже“ и „жени“, а<strong> просто хора</strong>.</em>        <p><em>Като мъже, някои <strong>качества</strong> са ни вродени – амбиция, трудолюбие, самоувереност, а защо не и егоцентризъм. Много<strong> съвременни мъже</strong> обаче като че ли са забравили за тези черти или просто не им пука за тях. Петте най-важни характеристики, които мъжът, като такъв, е<strong>изгубил</strong> през последните няколко десетилетия, са:</em></p> <p></p>    <p><strong>1. Кураж</strong></p> <p>В наши дни на мъжете им липсва увереност. Липсва им страст и рядко преследват докрай нещата, които искат, независимо дали става въпрос за жени, кариера или нещо друго. Те са вцепенени от страх. Просто седят и чакат нещата да се случат от само себе си. Държат се все едно им се полагат някакви неща или просто нямат никакво самочувствие, за да се борят за тях. Дори не се опитват.</p> <p>Ако оставим настрана самочувствието, изключително ни допада идеята за куража. Уверени сте, когато всичко е наред и имате причина да се държите уверено. Куражът обаче е съвсем друг психологически конструкт. Него го притежавате, когато нещата не са наред или условията са неблагоприятни и е крайно необходимо да направите крачка напред и нагоре. И докато опитът ви дава увереност, било то да свалите някоя яка мацка или да спечелите работна позиция, за която не сте съвсем квалифицирани, куражът е необходим, за да предприемете реални действия в тази насока.</p> <p></p>    <p><strong>2. Лоялност</strong></p> <p>Много съвременни мъже не знаят как да се трудят усилено, как да се отплащат на хора, които са им помогнали, как да се борят за нещо. Тук лоялността е ключов фактор.</p> <p>Въпреки че през последните години големите компании се ориентираха към това да възнаграждават лоялните си и дългослужещи служители, масово работодателите поддържат една силно напрегната среда, в която тези ценности не са на почит.</p> <p>Подобно тези компании, днешните мъже не държат на лоялността, не са съгласни с идеята, че услугите трябва да се връщат или че трябва да се помага на хора, които са им помогнали, или да се помага на хора без конкретна причина.</p> <p>Наш дълг като мъже е да сме верни, не само на хората, които са ни гласували доверие, като работодателите например, но и в живота като цяло. Ако има хора, които са ви подали ръка в труден момент или са ви ударили едно рамо в ситуация на несигурност, то върнете им услугата. Помагайте на хората, дори да не им дължите нищо – от човечност.</p> <p>Предайте идеята нататък. Бъдете лоялни и коректни към хората, които се държат коректно и лоялно спрямо вас. Стремете се първо да разбирате отсрещните, а след това да бъдете разбрани.</p> <p></p>    <p><strong>3. Балансираност</strong></p> <p>Като мъже, трябва да сме стабилни и балансирани във всяко едно отношение. От нас се очаква да сме стълбовете на сигурността за другите в света. Много мъже обаче не отделят нужното време, за да придобият опита, който е нужен, за да се постигне такъв баланс. Има мъже, които дори се държат точно наобратно и с несигурността и нестабилността си всяват хаос около себе си, а не спокойствието, което се очаква от тях.</p> <p></p>    <p><strong>4. Култура</strong></p> <p>Много представители на силния пол са загубили досега си с културата. Те са немарливи, повърхностни, предпочитат просто да завършат започнатото и често го правят за сметка на качеството на финалния продукт. Нехаят за детайлите в работата си, когато се изразяват вербално и въобще за детайлите в поведението си, дори и сред хора.</p> <p>Би трябвало, като мъже, да имаме цел, да имаме страст. Но след като постигнем тези неща, би трябвало да си изградим и култура около тях. Не е достатъчно просто да свършите дадена задача или да направите нещо, трябва да го направите както трябва, добре. След като сте задоволили базовите си нужди в живота, се фокусирайте върху всичко останало – гледайте хубави филми, четете, умишлено поддържайте нивото си на култура високо.</p> <p></p>    <p><strong>5. Амбиция</strong></p> <p>Амбицията е страст и страстта е амбиция. Много мъже не са способни да посочат нещо, което обичат. Нещо, което могат да правят с часове, усъвършенствайки уменията си. Независимо дали става въпрос за работа или за друго занимание. Съвременните мъже просто се лутат през живота без да полагат особени усилия.</p> <p>Факт е, че днес условията са на много по-сериозна конкуренция, работният пазар е свит, но точно това са причините мъжът да бъде амбициозен и да преследва целите си със страст. Ако ще се борите с живота, извлечете максимума от борбата си. Както казва Чърчил: „Ако вървите през ада, продължавайте да вървите.“ Ако се измъчвате заради трудните условия, но не полагате достатъчно усилия, за да се справите с тях, то пилеете време. Крайно време е да спрете.</p> <p>Автор: Георги Тотев / div.bg</p>