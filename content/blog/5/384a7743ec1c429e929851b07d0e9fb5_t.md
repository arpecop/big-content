---
title: 384a7743ec1c429e929851b07d0e9fb5_t
mitle:  "За НАЧАЛОТО в живота и избора ни да го следваме"
description: "НАЧАЛОТО на живота, началото на смъртта, началото на съзряването и началото на края. Мъчна дума е тази „началото“. Не е толкова лесно да започнеш нещо и по скоро да се решиш да поставиш началото му. Андрю Матюс е казал: „За да започнеш нов живот, няма по-добро място от това, на което си в момента.“ Да, …"
image: "https://cdnone.netlify.com/db/2017/05/woodland-656969_640-e1494283123773.jpg"
---

          <img src="https://cdnone.netlify.com/db/2017/05/woodland-656969_640-e1494283123773.jpg"/>Снимка - Pixabay        <p>НАЧАЛОТО на живота, началото на смъртта, началото на съзряването и началото на края. Мъчна дума е тази „началото“. Не е толкова лесно да започнеш нещо и по скоро да се решиш да поставиш началото му. Андрю Матюс е казал: „За да започнеш нов живот, няма по-добро място от това, на което си в момента.“ Да, ама самата дума начало е толкова стряскаща и прибавяйки до нея и думата ново, направо ти се изправя косата. Живял си живял и в един момент, трябва да започнеш от начало – страшно си е, дори и за най-смелите. Само, които не е живял, не знае, колко е трудно новото начало в живота. И само, които не е изпитал необходимост от него – не знае колко е важно да го следваме. Изборите в нашия си живот са си само наши. Оправданието, че други хора го определят или му влияят са чисто и просто извинение. Всеки един човек има избор, но за го следва е нужна смелост.</p> <p>Хубава дума е смелостта, стабилна и динамична. За НАЧАЛОТО и избора ни да го последваме, тя е определяща. Дори и най-силната нужда, без смелост няма да ни помръдне и крачка напред към промяната.</p>     <p>Онази промяна, която ако не направим точно сега и в този момент, ще съжаляваме цял един живот. И колко хора таят именно това съжаление в душите си? Стотици навярно. Тънката граница между истински новото начало и началото въобще заблуждава много хора. За едно ново начало първо променяме себе си, а не очакваме промяната първо у другите. Не се ли променим самите ние, значи новото ни начало е така добре познатото старо. Питате ли се, кога живота ви ще стане по-лесен? Никога! Приемете го и много ще ви олекне. Дори и отстрани животите на другите да ви се струват много по-лесни и уредени от вашия – питате ли се, през какво те са преминали или преминават, преди да направите заключенията си?</p> <p>Избирайки да следвате НАЧАЛОТО наречено ново и различно – избирате да промените себе си, възгледите си и поведението си. Всяко ново начало е трудно, но всяка една промяна е необходимост. Затова следвайте пътя си и проявете смелостта, когато е нужно да обърнете платната на живота си в посока различна от досегашната!</p>        