---
title: 6b7d306d731990e8b0e401a119b9d765_t
mitle:  "Щастието не е в Притежаването, Щастието е в Преживяването!"
description: "Щастието не е в Притежаването, Щастието е в Преживяването! Когато бил на смъртният си одър, един от най-могъщите завоеватели в световната история Александър Македонски събрал своите най-доверени хора и им изброил три свои желания. Последното от тях било следното: Нека двете ми ръце да бъдат оставени висящи извън ковчега – заръчал той И малко след …"
image: "https://cdnone.netlify.com/db/2017/10/girl-1561989_640-e1506836225954.jpg"
---

          <img src="https://cdnone.netlify.com/db/2017/10/girl-1561989_640-e1506836225954.jpg"/>Снимка - Pixabay        <p>Щастието не е в Притежаването, Щастието е в Преживяването!</p> <p>Когато бил на смъртният си одър, един от най-могъщите завоеватели в световната история Александър Македонски събрал своите най-доверени хора и им изброил три свои желания. Последното от тях било следното:</p>   <p>Нека двете ми ръце да бъдат оставени висящи извън ковчега – заръчал той</p>   <p>И малко след това пояснил на учудените от това странно желание.</p>   <p>Бих искал всички хора да видят, че идваме с празни ръце на този свят и с празни ръце си отиваме от него.</p>   <p>Аз пък бих искала да ти го напомня СЕГА, когато още много път има пред теб. Единственото, което ще отнесеш със себе си не са материалните придобивки, а онова което си придобил във вътрешен план. Уроците, които си научил. Емоциите, които си изживял. Необикновените преживявания, които са накарали дъха ти да спре. Звънтенето на смеха ти. Духовната ти еволюция.</p> <p></p>    <p>Само да дръзнеш да се отвориш. Само да дръзнеш да пожелаеш да откриваш и изследваш. Какви чудеса само ще ти се разкрият. Колко път е нужен, за да откриеш, че Щастието не е в Притежаването, Щастието е в Преживяването? Най-важните неща, които си купуваш и за които харчиш парите си не са материални. А онези невидимите. Тях никой не може да ти открадне. Тях пазиш в душата си завинаги.</p> <p>Това са твоите пътешествия във външния и вътрешния свят. Местата, които са видели очите и сърцето ти. Твоите красиви спомени. Богатството от общуването с високо стойностни хора. Способността ти да мечтаеш. Умението да учиш и да се развиваш. Вярата в доброто. Изживените мигове щастие. Времето в което си оставал насаме със себе си.</p> <p> </p><p>Истински стойностните неща се разпознават само със сърцето. И именно те допринасят за еволюцията на душата. Това е съществената ценност от пребиваването ти тук на тази възхитителна планета и единствената ценност, която можеш да отнесеш със себе си. Разбира се, няма нужда да се отказваш и от другото. Не е нужно да отричаш материята. Та нали тя също е важна част от теб. Не е необходимо да нарушаваш баланса. Тайната на хармоничния живот е именно в този баланс.</p> <p></p>    <p>Но не си позволявай да изпускаш същественото. Не забравяй за Александър Македонски. Един наистина велик пълководец и вдъхновител. Създателя на една от най-големите империи в древния свят, като че ли в желанието си да завладява външни територии, далечни земи и богатства, забравя че тези придобивки не би могъл да вземе със себе си.</p> <p>Със сигурност се случва на всеки един от нас. Със сигурност се случва и на теб. Увлечен в динамиката на ежедневието, да се изгубиш в не толкова същественото. Докато преследваш близките цели, да изпуснеш голямата картина и истински смислените и безценни опитности.</p> <p><strong>Дълбоко в себе си го знаеш. Аз само ти напомням.</strong></p> <p><strong>Щастието не е в Притежаването, Щастието е в преживяването!!!</strong></p> <p>Автор: МИЛЕНА ГОЛЕВА</p>        