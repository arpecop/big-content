---
title: 602b28ff7b799691a0f43eba24ca3875_t
mitle:  "Десетте признака на щастливата двойка"
description: "За да просъществува любовта в една връзка, партньорите трябва да се запознаят с тайните на ежедневно поддържане на щастието в брака или съвместното съжителство. Ако чувствата са чисти и искрени, това няма да затрудни никого от двамата партньори, дори напротив – ще ги направи по-силни и по-отдадени към това, което имат. Ето кои са десетте …"
image: "https://cdnone.netlify.com/db/2017/05/pexels-photo-25866.jpg"
---

          <img src="https://cdnone.netlify.com/db/2017/05/pexels-photo-25866.jpg"/>Снимка - Pexels        <p>За да просъществува любовта в една връзка, партньорите трябва да се запознаят с тайните на ежедневно поддържане на щастието в брака или съвместното съжителство.</p>  <p>Ако чувствата са чисти и искрени, това няма да затрудни никого от двамата партньори, дори напротив – ще ги направи по-силни и по-отдадени към това, което имат. Ето кои са десетте признака, които са сигурен знак, че сте щастлива двойка:</p> <p>– Винаги го целувате за поздрав – вместо с тривиални въпроси, най-доброто посрещане е с целувка. След това следват въпроси, като <i>Как си? , Как мина денят ти? </i>, чрез които показвате взаимната си загриженост;</p> <p>– Грижите се за външния си вид – ежедневният лек грим и физическата активност не само поддържат самочувствието, но и запазват пламъка във връзката. Освен това по този начин провокирате и партньора си да прави същото;</p>     <p>– Планирани ласки – хората с дългогодишен брак в един момент забравят значението на понятието <i>спонтанен секс</i>. Непланираната страст е останала някъде далеч в миналото. Когато започнете да планирате обаче, ще възродите страстта – в крайна сметка апетитът идва с яденето;</p>  <p>– Употребата на нежни думи – те подчертават любовта ви в очите на партньора;</p> <p>– Неочаквани подаръци и изненади – когато ги правите без причина, те стават още по-ценни. Подаръците трябва да са един от неизменните елементи във вашата връзка;</p> <p>– Гледайте реално на нещата – всички знаем, че бракът не е изпълнен само с хармония, разбирателство и любов. Когато имате лоши дни, се стремете те да минават леко и да не се запечатват в паметта ви;</p>     <p>– Общуване – добрите взаимоотношения се градят на общуването. Кратките телефонни обаждания през деня трябва да са неизменна част от ежедневието ви. Това ще бъде от полза за вашите отношения;</p> <p>– Разпределение на задълженията – прекомерното натоварване само на единия партньор води до намаляване желанието за интимната близост и стремеж към любов. Разпределението на отговорностите е начинът да имате повече свободно време, което да прекарвате заедно;</p> <p>– Малки почивки – това са онези мигове, в които сте сами и се отдавате на любимите си занимания. Всеки има нужда от подобно време, така че не се опитвайте винаги да правите всичко заедно;</p> <p>– Съсредоточаване върху положителните страни на партньора – ако търсите недостатъци, със сигурност ще попаднете на не един. Когато обаче се съсредоточите върху достойнствата, също ще откриете много. Всичко зависи от гледната точка. Щастливите двойки винаги залагат на положителните страни един в друг.</p> <p>източник: ezine.bg</p>        