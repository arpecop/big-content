---
title: 7504ff5eb671d23f91313930e2cc1175_t
mitle:  "Ридли Скот: Ако видите извънземни, не бързайте да се радвате"
description: "Ридли Скот има забележителна кариера в Холивуд. Той е режисьор на едни от най-големите хитове сред научнофантастичните филми. Да споменем само номинирания за Оскар „Марсианецът“, касовият „Blade Runner“, успешната  серия  „Пришълецът“, от която скоро ще излезе „Пришълецът: Завет“… В интервю дадено за телевизия Sky News режисьорът заяви, че вярва в съществуването на интелигентен извънземен живот. …"
image: "https://cdnone.netlify.com/db/2017/10/fantasy-2696956_640-e1509283005259.jpg"
---

          <img src="https://cdnone.netlify.com/db/2017/10/fantasy-2696956_640-e1509283005259.jpg"/>Снимка - Pixabay        <p>Ридли Скот има забележителна кариера в Холивуд. Той е режисьор на едни от най-големите хитове сред научнофантастичните филми. Да споменем само номинирания за Оскар „Марсианецът“, касовият „Blade Runner“, успешната  серия  „Пришълецът“, от която скоро ще излезе „Пришълецът: Завет“…</p> <p>В интервю дадено за телевизия Sky News режисьорът заяви, че вярва в съществуването на интелигентен извънземен живот. Скот обясни обаче, че този извънземен живот е най-вероятно с много по-висока степен на интелигентност и ни превъзхожда значително, а това не вещае нищо добро за хората.</p>  <p>Скот не е единствен с подобни  вярвания. Според експерти, всяка форма на извънземен живот, която успее да стигне до Земята едва ли ще дойде с мирни намерения, а по-скоро ще бъде опасна за хората.</p>     <p>Според Стивън Хокинг ние не трябва да правим първи опити за контакт. „Дори да получим сигнал от някоя планета, като Gliese 832c например, не трябва да си даваме зор да отговаряме“, казва Хокинг. Той прави паралел на извънземните, които идват на нашата планета с европейците открили Новия свят. Според него и в двата случая няма много полза за местните жители.</p> <p>Според редица учени, дори без да идват извънземни, човечеството вече е засяло своето собствено унищожение. Лорд Мартин Риис, а също и Хокинг виждат най-голямата опасност в развитието на изкуствения интелект, който в крайна сметка ще унищожи и замести човешкия род.</p> <p>източник: megavselena.bg</p>        