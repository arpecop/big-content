---
title: c66840c193e15935e4350a35c01fac7e_t
mitle:  "Да си уязвим, значи да си силен!"
description: "Да си уязвим се смята за порок едва ли не от мнозина. Просто така са ни възпитали. Колко родители казват на децата си – „хайде сега не плачи, не си бебе“, „ти си мъж-мъжете не плачат“, „защо ревеш, това е дреболия, какво ще правиш, като пораснеш“. Така у нас се изгражда едно впечатление, че да …"
image: "https://cdnone.netlify.com/db/2017/03/da-si-uyazvim-znachi-silen.jpg"
---

          <img src="https://cdnone.netlify.com/db/2017/03/da-si-uyazvim-znachi-silen.jpg"/>Да си уязвим, значи да си силен!        <p>Да си уязвим се смята за порок едва ли не от мнозина. Просто така са ни възпитали. Колко родители казват на децата си – „хайде сега не плачи, не си бебе“, „ти си мъж-мъжете не плачат“, „защо ревеш, това е дреболия, какво ще правиш, като пораснеш“. Така у нас се изгражда едно впечатление, че да показваш чувствата си е срамно и изразява слабост. Обаче е напълно обратното. Егоцентризмът ни, затварянето на прозорчето на реалните чувства и прикриването им – води до едно единствено нещо – страх и слабост. Затова да си уязвим, означава да си силен – да се изправиш пред страха си, да надскочиш себе си и да се доизградиш след болката.</p>     <p>Поколения наред са белязани от слепотата на чувствата си. От срама да ги изразяват гласно, сякаш това е най-голямата грешка на целия свят. Да си силен, не означава да си безчувствена скала, напротив силата се крие в сърцето и душата, а не в мускулите и каменното лице. Негласно изграждаме поколения нещастни хора, чийто главен страх – е да не би да се поддадат на чувствата си, а не на разума си. Така потискайки вътрешната си потребност от изкарването на силните емоции навън, потискаме същността си. Онази същност – човешката, с която сме родени и с която умираме. Предразсъдъците ни относно силата и чувствата са с толкова дълбоки корени, че сякаш никога не могат да бъдат прекъснати.</p>     Да си уязвим е нещо напълно човешко, това не е грях или белег. Както всичко в живота и силата, и слабостта са въпрос на гледна точка и разбирания. Най-пагубното за един човек е да се подаде на влиянието на околните. Много по-трудно е да се изправи пред тях и да им заяви – и какво от това, че съм уязвим. Да такъв съм, защото съм човек и то истински! Хората не се раждат силни. Живота и изпитанията в него по пътя им – ги правят такива. Най-голямата сила понякога е да се оставиш на слабостта си. Само така ще научиш, как се става силен! Преминавайки през огнената сила на уязвимостта си, излизаш един по-градивен и по-добър човек. Човек осъзнал слабите си и силни страни. Човек благодарен на съдбата и живота си, че са го направили, такъв какъвто е и нищо повече. Позволете си слабостта да чувствате, само така ще станете силни и ще сте живели пълноценно.<p></p>        