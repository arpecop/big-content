---
title: ceb19ccfad53f29d61dd2846023178be_t
mitle:  "Време ли е да кажеш &quot;Обичам те&quot;? Ето как да разбереш"
description: "Да чуеш думите „Обичам те“ е може би нещото, за което всеки човек мечтае. Когато стане въпрос за изричането им, обаче в съзнанието ни се поражда леко напрежение. Изплуват въпроси като „Ами ако той не ме обича?“, „Как ли ще реагира?“, „Ами ако се уплаши и това е краят?“. За щастие всички тези терзания могат …"
image: "https://cdnone.netlify.com/db/2017/12/young-couple-1031642_640.jpg"
---

          <img src="https://cdnone.netlify.com/db/2017/12/young-couple-1031642_640.jpg"/>Снимка - Pixabay        <p>Да чуеш думите „Обичам те“ е може би нещото, за което всеки човек мечтае. Когато стане въпрос за изричането им, обаче в съзнанието ни се поражда леко напрежение. Изплуват въпроси като „Ами ако той не ме обича?“, „Как ли ще реагира?“, „Ами ако се уплаши и това е краят?“.</p> <p>За щастие всички тези терзания могат да останат на заден план много бързо и лесно. Има няколко начина да разбереш, че този момент е дошъл и резултатът от него ще е положителен. Ако някои от тях или всички са на лице, остави страха на заден план и просто рискувай да кажеш най-желаните думи.</p> <p>Ако нещата не преминат както си очаквала, то поне ще знаеш, че си била откровена с него и той просто не е бил готов за това. Ето кои са признаците, че можеш да кажеш на любимия си „Обичам те“.</p>      <p><b>1. Заедно сте преминали през трудни моменти</b></p>  <p>Лесно е когато се забавлявате. Когато животът ви поднася трудности, всъщност може да разберете до колко наистина е дълбока връзката ви и дали се задълбочава с всяко преминато изпитание. Ако от началото на отношенията си сте се сблъскали и устояли на много неща, то едно от най-естествените продължения на всичко това е да кажеш на човека, който е до теб в добро и в лошо, че го обичаш и цениш.</p> <p><b>2. Сърцето ти е отворено за любов</b></p> <p>Как да разбереш дали е така? По липсата на очаквания. Ако си представиш, че казваш на твоя човек „Обичам те“, очакваш ли същото в отговор или просто искаш да споделиш как се чувстваш? Ако наистина обичаш човека до себе си и просто искаш той да знае това, значи си готова. В противен случай, очакванията могат да развалят всичко и да повлияят негативно на отношенията ви.</p>      <p><b>3. Вярваш, че го правиш щастлив</b></p> <p>Ако имате хармонична връзка, в която и двамата се грижите за щастието си, то в даден момент желанието да му кажеш, че го обичаш ще бъде по-силно от всичко друго. Ако наистина смяташ, че сте щастливи заедно, няма нищо по-хубаво от това да му го кажеш.</p> <p>източник: iwoman.bg</p> 