---
title: ef2ae701ee75ff9edffda53975511c3e_t
mitle:  "Прошката - най-великият лечител"
description: "Прошката е мост към Бога, към любовта и щастието, който ни позволява да се сбогуваме с вината, обвинението и срама. Тя ни учи, че любовта е освобождаване от страха. Прошката пречиства въздуха, сърцето и душата. Свързва ни с всичко свято. Чрез прошката ние осъществяваме връзка с това, което е по-велико от нас, с това, което …"
image: "https://cdnone.netlify.com/db/2017/05/pexels-photo-192555.jpeg"
---

          <img src="https://cdnone.netlify.com/db/2017/05/pexels-photo-192555.jpeg"/>Снимка - Pexels         <p>Прошката е мост към Бога, към любовта и щастието, който ни позволява да се сбогуваме с вината, обвинението и срама. Тя ни учи, че любовта е освобождаване от страха.</p>   <p>Прошката пречиства въздуха, сърцето и душата. Свързва ни с всичко свято. Чрез прошката ние осъществяваме връзка с това, което е по-велико от нас, с това, което надхвърля въображението ни. Тя ни позволява да бъдем в мир с тайнството на живота. Дава ни възможност да правим това, за което сме дошли на света.</p> <p>Да простиш, е рецепта за щастие.</p> <p>Да не простиш, е рецепта за страдание.</p> <p>Възможно ли е цялата болка, независимо от причинителя, да съдържа в себе си компонента на прошката?</p> <p>Да се вкопчиш в отмъстителните мисли, да се отдръпнеш от любовта и състраданието със сигурност се отразява на нашето здраве и на имунната ни система.</p> <p>Да се вкопчиш в това, което наричаме оправдан гняв, ти пречи да усетиш Божия покой.</p>     <p>Да простиш, не означава да се съгласиш с постъпката. Не означава да извиниш възмутителното поведение.</p> <p>Прошката означава да не бъркаме повече в раните, за да не продължават да кървят.</p> <p>Прошката означава да живеем и обичаме изцяло в настоящето. Без сенките на миналото.</p> <p>Прошката означава освобождаване от гнева и нападателните мисли.</p> <p>Прошката означава освобождаване от всички надежди за по-добро минало.</p> <p>Прошката означава да не изключваме никого от любовта си.</p> <p>Прошката означава изцеляване на раната в сърцето, причинена от непрощаващи мисли.</p> <p>Прошката означава да видиш Божията светлина у всеки, без значение какво е поведението му.</p> <p>Прошката не е само за другия – но и за теб, за грешките, които си направил, за вината и срама, които все още изпитваш.</p> <p>Прошката, в най-дълбоката си същност, е прощаване на самите себе си, задето сме се отдалечили от любящия Бог.</p>     <p>Прошката означава да простим на Бога и на нашите възможни погрешни представи за Него, защото сме били изоставени и самотни.</p> <p>Да простиш на мига, означава да не бъдеш повече крал или кралица в Клуба на отлагащите.</p> <p>Прошката отваря вратата на нашето чувство за единство с Духа, за единение с всички и на всички с Бога.</p> <p>Никога не е твърде рано да простиш. Никога не е твърде късно да простиш.</p> <p>Колко бреме отнема да простиш? Зависи от убежденията ни.</p> <p>Ако смяташ, че това никога няма да се случи, то никога няма да се случи.</p> <p>Ако смяташ, че това отнема шест месеца, ще отнеме шест месеца.</p> <p>Ако смяташ, че ще отнеме по-малко от секунда, значи ще отнеме точно толкова.</p> <p>Вярвам с цялото си сърце, че мирът ще завладее света, когато всеки от нас поеме отговорността да прости на всички, включително и на себе си, изцяло.</p> <p><em>Джералд Джамполски /Прошката – най-великият лечител/</em></p> <p><em>Източник: adyulgerov.blogspot</em></p>         