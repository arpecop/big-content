---
title: b3a73c82d193841be12914f57c5a373e_t
mitle:  "Сезонът, през който сте родени, определя характера ви"
description: "Сезоните, през които са родени хората, имат важно значение за сформиране на характера им, смятат френски изследователи. Според тях не само разположението на звездите е важно за бъдещата съдба на човека, а и климатичните условия, при които се е появил на бял свят. Така например зимните бебета се превръщат в хора, които са целеустремени и …"
image: "https://cdnone.netlify.com/db/2017/05/newborn-1328454_640.jpg"
---

          <img src="https://cdnone.netlify.com/db/2017/05/newborn-1328454_640.jpg"/>Снимка - Pixabay        <p>Сезоните, през които са родени хората, имат важно значение за сформиране на характера им, смятат френски изследователи. Според тях не само разположението на звездите е важно за бъдещата съдба на човека, а и климатичните условия, при които се е появил на бял свят.</p> <p>Така например зимните бебета се превръщат в хора, които са целеустремени и винаги гонят до дупка печалбата. Те не са много добри за бизнеспартньори, защото винаги следят повече своя интерес, но са много полезни за семейството си, тъй като са добър източник на финанси.</p> <p>Родените през зимата се отличават и със силна воля. Поставят ли си за задача нещо, те ще направят чудеса, за да го постигнат. За разлика от тях хората, които са родени през пролетта, са доста нерешителни. Трябват им много дни и понякога дори месеци, за да вземат важно решение. Реакциите им често са доста забавени. Те са много уязвими психически.</p>     <p>Освен това родените през пролетните месеци са и доста егоистични. Изключения са тези, които обичат да се раздават. Лошите им качества обаче напълно се компенсират от факта, че през пролетта се раждат най-много талантливи и дори гениални хора.</p> <p>Родените през лятото са широко скроени личности. Те винаги са готови да простят и са много социални, лесно стават приятели с непознати хора и винаги са центърът на всяка компания. Те са благородни създания, които са готови да поемат риск за напълно непознат човек, стига да усещат, че трябва да му помогнат.</p> <p>Хората, родени през есента, притежават зрелост, нетипична за годините им. От ранно детство те разсъждават като възрастни и винаги имат точна преценка за нещата. Много често дори родителите им се съветват с тях, защото усещат тяхната проницателност.</p> <p>http://sanovnik.bg</p>        