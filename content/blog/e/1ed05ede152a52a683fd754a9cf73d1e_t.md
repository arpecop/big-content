---
title: 1ed05ede152a52a683fd754a9cf73d1e_t
mitle:  "Законът на привличането наистина работи! Вижте как да го изпозлвате"
description: "Ню Ейдж ученията твърдят, че има универсален вселенски закон, според който чрез мислите и нагласите си привличаме добри и лоши събития в живота си. Много обаче не знаят как да използват принципите на този закон. Начинът, по който канализираме енергията си навън, ще е нашето бъдеще, без значение дали насочваме думите и мислите към себе си или към …"
image: "https://cdnone.netlify.com/db/2017/09/star-gazing-1149228_640-e1506337391570.jpg"
---

          <img src="https://cdnone.netlify.com/db/2017/09/star-gazing-1149228_640-e1506337391570.jpg"/>Снимка - Pixabay        <p>Ню Ейдж ученията твърдят, че има универсален вселенски закон, според който чрез мислите и нагласите си привличаме добри и лоши събития в живота си. Много обаче не знаят как да използват принципите на този закон.</p> <p>Начинът, по който канализираме енергията си навън, ще е нашето бъдеще, без значение дали насочваме думите и мислите към себе си или към друг човек. Подсъзнанието и съзнанието ни заедно създават нашата реалност.</p> <p>Затова, ако дадете воля на негативните си мисли, може да очаквате повече негативни събития в живота си. Това естествено не означава да потискате всяка негативна емоция в себе си от страх, че ще привлечете отрицателни събития.</p> <p>Опитайте се обаче да разберете причините за тези емоции, като се огледате в себе си, а не в околните. Когато искате да привлечете нещо ново, отново използвате своите емоции за целта.</p>     <h3>1. Покажете с действия какво наистина искате</h3> <p>Дали ще използвате дъска, на която да поставите своите цели, или ще предприемете някакви стъпки за реализирането на мечтите си, е важно да покажете с поведението си какви са най-големите ви мечти, а не само да мислите за тях. Най-добрият метод за манифестация на желанията ви е да давате от себе си това, което искате и Вселената да ви даде. Ако това любов, бъдете по-любвеобилни към околните.</p> <h3>2. Отворете ума си за всичко ново</h3> <p>Вместо да критикувате непрекъснато гледната точка на околните, опитайте се да я разберете, защото тя ще ви позволи да намерите нови методи, чрез които да изпълните желанията си. Свързването с околните винаги е полезно, защото те са огледало на нас самите и показват кои положителни и отрицателни страни потискаме.</p> <h3>3. Фокусирайте се върху настоящия момент, а не върху бъдещето</h3> <p>Говорете за плановете си все едно вече са реалност, а не далечна фантазия, тъй като ако ги класифицирате само в бъдещето, много е вероятно те да си останат там. Създайте в себе си усещането, че в настоящия момент сте постигнали исканото и Вселената ще превърне мислите ви в реалност.</p>     <h3>4. Визуализирайте исканото</h3> <p>Поне по 5 минути на ден си представяйте, че желанията ви са се сбъднали. Представете си, че ще щастливи и удовлетворени от живота и наистина ще бъдете, защото Вселената ще отговори на вибрацията на вашите емоции.</p> <h3>5. Бъдете по-положителни и ентусиазирани</h3> <p>Разпръсквайте положителна енергия в пространството около себе си и се фокусирайте повече върху хубавите събития, които ви се случват, отколкото върху лошите. Демонстрирайте по-голяма благодарност към това, което имате, защото ако забравите да го цените, то ще ви бъде отнето.</p> <p>източник: ezine.bg</p> <p> </p>        