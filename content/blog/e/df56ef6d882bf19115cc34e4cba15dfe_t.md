---
title: df56ef6d882bf19115cc34e4cba15dfe_t
mitle:  "10 неща, в които децата превъзхождат възрастните"
description: "Децата се смеят по-често от нас, по-бързо се адаптират към промените и се сприятеляват много по-лесно. И това са само малка част от нещата, в които децата ни превъзхождат. 1. Децата се смеят по-често Из интернет пространството се разпространява информацията, че децата се смеят средно по 300 пъти на ден, докато възрастните само по 20. …"
image: "https://cdnone.netlify.com/db/2017/04/beautiful-1868518_640.jpg"
---

          <img src="https://cdnone.netlify.com/db/2017/04/beautiful-1868518_640.jpg"/>Снимка - Pixabay         <p>Децата се смеят по-често от нас, по-бързо се адаптират към промените и се сприятеляват много по-лесно. И това са само малка част от нещата, в които децата ни превъзхождат.</p>   <p><em><strong>1. Децата се смеят по-често</strong></em></p> <p>Из интернет пространството се разпространява информацията, че децата се смеят средно по 300 пъти на ден, докато възрастните само по 20. Учени от университета в Уисконсин доказали, че децата имат по-близък контакт със своите съученици и приятели в училище, отколкото възрастните на работното място. Според тях на това се дължал факта за по-голямата честота на смеха при децата. Можем да се поучим от децата за начина, по който се забавляват и успяват да намалят стреса в ежедневието си.</p> <p><em><strong>2. По-лесно губят тегло</strong></em></p> <p>Много хора са запознати с вълната на затлъстяване при децата вследствие на храненето с нездравословни храни и обездвижването, особено през последните години. Но според редица изследвания децата много по-бързо губят тегло, отколкото възрастните. Също така те много по-лесно задържат постигнатите резултати в дългосрочен план. Промяната на навиците на храненето и спортуването в детството могат да бъдат ключът към по-добро здраве в зряла възраст.</p> <p><em><strong>3. По-добър слух</strong></em></p> <p>Учени от Чикагския университет са доказали, че бебета могат да чуят шум с най-ниската честота от 20 Hz, както и такива със сравнително висока честота от 20 000 Hz (свиката за кучета), които не могат да бъдат уловени от слуховия орган на един възрастен. Повечето възрастни, от своя страна, имат загуба на слуха, индицирана от шум (например слушането на музика от слушалки). Замислете се върху това следващия път, като слушате силна музика със слушалки от телефона.</p>     <p><em><strong>4. По-добре развита памет</strong></em></p> <p>Последните изследвания показват, че децата и възрастните запаметяват по много различен начин. Възрастните много често изкривяват своите спомени, които се базират на тяхното възприемане на ситуацията, докато при децата не е така. Причината е, че границите на емоционалното и интелектуалното развитие при възрастните са по-широки. Способността на децата да опростяват фактите могат да са голямо предимство, например при съдебни дела, където представянето на нещата непредубедено и не толкова емоционално би било от решаващо значение.</p> <p><em><strong>5. Усещането на мирис</strong></em></p> <p>Бебетата развиват това сетиво още в утробата и могат да уловят нюансите на някои аромати, които носът на един възрастен не може да регистрира. Едно малко бебе може да улови аромата на кърмата на майка си, да усети миризмата на изгорели газове, които идват от улицата, и да усети аромата на вечерята, която майка му приготвя в кухнята.</p> <p><em><strong>6. Адаптирането</strong></em></p> <p>Децата са много по-адаптивни от възрастните. Те се приспособяват към непознати ситуации по-бързо и по-безболезнено от емоционална гледна точка. Това се дължи на това, че тяхното мислене е значително по-гъвкаво, отколкото това на порастналите индивиди. Децата нямат проблем да свикнат бързо с променящите се технологии и новото, което се случва около тях.</p> <p><em><strong>7. Изучаването на чужди езици</strong></em></p> <p>Отдавна е известно, че децата са много по-добри в изучаването на чужди езици от възрастните. Изследователи от института USC са заявили, че тъй като децата използват по-проста лексика, те много по-бързо достигат компетентност по втори език. Също така отчитат факта, че дацата имат много по-голям вътрешен стимул в изучаването на чужд език.</p>     <p><em><strong>8. Сприятеляването</strong></em></p> <p>Колкото повече растем, толкова по-трудно изграждаме връзки с хората около нас. Изследователи открили, че децата имат много сложен процес, базиран на интуицията, който определя с кого да се сприятелят и с кого – не. С тази система те установяват какви допирни точки имат с другите, техните убеждения и насочват вниманието си към взаимодействие. Някои деца са усвоили това до съвършенство и са доста популярни. Дори специалистите имат какво да научат за връзките и приятелството от тях.</p> <p><em><strong>9. Справяне със стрес и травми</strong></em></p> <p>Родителите често се притесняват за последиците, с които дадени тежки събития могат да бележат бъдещето на децата им, но децата са в състояние да се справят със стреса и травмите по забележителен начин. През 2001 г. изследователи оценяват устойчивостта на оцелелите от Холокоста чрез групирането им в три категории – деца, юноши и младежи, и оценяват техния живот в периода след края на Втората световна война. Докато възрастните оцелели се борят с проблеми като агресия и депресия, проучването установява, че децата са се справили сравнително по-добре от възрастните, сравнени с техни връстници, чийто живот не е обременен от подобен травматичен момент.</p> <p><em><strong>10. Осъзнаване на техните силни страни</strong></em></p> <p>Това последното е за забавление. Децата могат да се правят на скоромни, но много добре осъзнават с какво превъзхождат възрастните. От Сан Франциско Хроникъл (The San Francisco Chronicle) попитали деца с какво те превъзхождат възрастните и отговорите били най-разнообразни от това, че скачат по-добре на въже до това, че имат по-добро въображение.</p> <p><em><strong>„Възрастните не знаят, че детето може да даде извънредно добър съвет, дори в най-трудния случай.“</strong></em> – Фьодор Достоевски</p>  автор: Даринка Янева източник: http://www.gnezdoto.net          