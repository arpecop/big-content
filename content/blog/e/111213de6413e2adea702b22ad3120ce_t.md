---
title: 111213de6413e2adea702b22ad3120ce_t
mitle:  "Защо трябва да промениш начина си на мислене?"
description: "Забелязал ли си, че когато си тръгваш изнервен от офиса, хората в метрото са груби с теб? И ти си груб с тях. А колко различен изглежда светът, когато си влюбен! Светът е твоето огледало! Светът е огледало: каквото чувстваш отвътре, това получаваш отвън. Ето защо ЧОВЕК НЕ БИ МОГЪЛ ДА ОПРАВИ ЖИВОТА СИ, ПРОМЕНЯЙКИ ВЪНШНИТЕ ОБСТОЯТЕЛСТВА. …"
image: "https://cdnone.netlify.com/db/2017/05/pexels-photo-48706-e1494412304626.jpeg"
---

          <img src="https://cdnone.netlify.com/db/2017/05/pexels-photo-48706-e1494412304626.jpeg"/>Снимка - Pexels         <p>Забелязал ли си, че когато си тръгваш изнервен от офиса, хората в метрото са груби с теб? И ти си груб с тях. А колко различен изглежда светът, когато си влюбен! Светът е твоето огледало!</p>   <p><strong>Светът е огледало:</strong> <strong>каквото чувстваш отвътре, това получаваш отвън.</strong></p> <p>Ето защо ЧОВЕК НЕ БИ МОГЪЛ ДА ОПРАВИ ЖИВОТА СИ, ПРОМЕНЯЙКИ ВЪНШНИТЕ ОБСТОЯТЕЛСТВА.</p> <p>Ако хората, които срещаш на улицата, са нелюбезни, можеш да смениш улицата, но това няма да помогне. Ако не получаваш уважение в службата си, няма да решиш проблема, като смениш работата с друга.</p> <p>Повечето от нас са научили този принцип наопаки! Обикновено казваме: „Ако не харесваш работата си, смени я. Ако не харесваш жена си, смени и нея.“ Има случаи, в които е уместно да смениш работата или партньора си.</p> <p>Но не промениш ли начина си на мислене, това е равносилно на заявка за същите резултати.</p>     <p>ПРИМЕР: <strong>Боб не помага на жена си Каръл.</strong> И двамата работят от девет до пет, но Каръл не може да разчита на Боб за грижите за децата и за домакинството. Всяка вечер той излиза да пийне нещо, а през уикенда отива на голф. Каръл се чувства като прислужница и се ядосва на мъжа си. Само че проблемът не е в Боб. А в самата нея. Докато Каръл се чувства като прислужница, ще бъде третирана като такава. За да се промени животът ѝ, Каръл трябва да се научи да цени Каръл. <strong>В момента, в който се почувства достойна, важна и привлекателна, ще получи подкрепата на Боб или на другиго.</strong></p> <p>Проблемът винаги е вътре в нас. ПРИМЕР: <strong>Семейство и приятели – всички постоянно искат нещо от теб.</strong> Някой се мести в нов дом и веднага те търси за помощ с опаковането и пренасянето на багажа. Друг се нуждае от транспорт до летището в 4 сутринта и се обажда на теб. Накрая си задаваш въпроса: „Защо никой не цени МОЕТО време?“ <strong>Защото ти не го цениш! Когато се промениш ти, ще се променят и хората.</strong></p> <p>Проблемът НЕ е в ТЯХ Мнозина така и не го проумяват. През целия си живот хвърлят вината върху останалите – но проблемът не е в другите хора. Ако чувстваш, че не заслужаваш добро заплащане, ще намериш шеф, за когото ще работиш почти без пари.</p> <p>Ако не обръщаш внимание на чувствата си, ще попаднеш на работно място, където хората също няма да обръщат внимание на чувствата ти и ще бъдат пренебрежителни към теб.</p> <p>А може би ще постъпиш в армията, където ще бъдеш нагрубяван!</p>     <p><strong>Но проблемът не е в ДРУГИТЕ, а в твоите отношения със СЕБЕ СИ.</strong></p> <p>Ако мразиш обемистите си задни части, ще намериш партньор, който ще ти се присмива заради огромния задник. Научиш ли се обаче да приемаш задника си какъвто е, по всяка вероятност: а) ще замениш партньора си с нов; или б) ще откриеш, че старият ти приятел се е сдобил с ново отношение. Проблемът никога не е бил в приятеля ти. А в твоето отношение към себе си.</p> <p>Това, че шефът ти настоява за по-добри резултати, а жена ти иска повече от теб, обикновено означава, че поставяш прекалено високи изисквания към себе си. Дори проблемът с расовите и религиозни предразсъдъци няма нищо общо с ХОРАТА.</p> <p><strong>Ако ти се приемаш, ще те приемат и те.</strong> <strong>Ако ти се обичаш, те също ще те обичат.</strong></p> <p><strong>Извод</strong> Сам създаваш собствения си свят. Не е необходимо да убеждаваш никой друг. Достатъчно е да се почувстваш различно.</p> <p>Идеалната вечер Животът ни винаги е отражение на начина, по който се чувстваме. ПРИМЕР: <strong>Приятелите ти са в града.</strong> Решаваш да ги поканиш на страхотна вечеря в любимия си ресторант „Коко“. Обаждаш се в ресторанта да резервираш маса. Метр д’отелът отговаря: – Съжалявам, но всичко е пълно. – Какво значи всичко е пълно? – Нямаме свободни маси. – Но аз съм редовен клиент! Намерете ми маса! – Съжалявам. Затръшваш слушалката на телефона. – По дяволите! Вечерта трябваше да мине перфектно. Ядосан си. Избираш друг ресторант. Храната се оказва мазна, скаридите са гадни, по целия път навръщане се препираш с жена си, а на сутринта се събуждаш с хранително натравяне.</p>     <p>ИЛИ… <strong>Метр д’отелът казва:</strong> – Всичко е пълно. – Чудесно. И бездруго вече сме се хранили двайсет пъти в „Коко“. Трябва да опитаме нещо различно. Обаждаш се на бившия си шеф, който знае всички най-добри ресторанти в града. Той ти препоръчва едно ново място, при това съвсем близо до дома ти. Храната е несравнима. Завързвате разговор с двойката на съседната маса, които се оказват ваши съседи. Намирате нови приятели и на другата седмица всички заедно отивате в „Коко“. Не е ли това тайната на живота? Случаят ще бъде против теб винаги, когато вярваш в това. Но има и друг начин да се живее: като вярваш, че Вселената непрекъснато крои планове да те направи щастлив.</p> <p><strong>Извод</strong> Хармонията, която търсиш, не се корени в отношенията с другите; а в отношенията със себе си.</p> <p>източник: gnezdoto.net</p>         