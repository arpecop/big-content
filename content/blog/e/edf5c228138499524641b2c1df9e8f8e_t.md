---
title: edf5c228138499524641b2c1df9e8f8e_t
mitle:  "Онези мъже, без които всяка жена може"
description: "Съществуват на тази планета няколко типа мъже, без които всяка една жена би могла спокойно да продължи съществуванието си. Психолози са направили списък със създанията от силния пол, от които е по-добре да се пазим! И, не, не се шегуваме, за ваше добро е, дами. Ще започнем отзад напред. Сещате ли се за онзи вечно безработния, …"
image: "https://cdnone.netlify.com/db/2017/09/urban-438393_640.jpg"
---

          <img src="https://cdnone.netlify.com/db/2017/09/urban-438393_640.jpg"/>        <p>Съществуват на тази планета няколко типа мъже, без които всяка една жена би могла спокойно да продължи съществуванието си. Психолози са направили списък със създанията от силния пол, от които е по-добре да се пазим! И, не, не се шегуваме, за ваше добро е, дами.</p> <p>Ще започнем отзад напред. Сещате ли се за онзи <strong>вечно безработния</strong>, който е в непрестанно търсене на работа, вдъхновение и просперитет, но, уви, все не ги намира? Да, товa е мъжът, който даже би ви упрекнал, че не разбирате злочестата му съдба, защото сте имали късмет и кариерата ви е потръгнала добре. Горкият той.</p>     <p>Продължаваме по стълбицата на най-дразнещите мъже. Едно стъпало нагоре ни чака <strong>маминото детенце</strong>. „Мъж, който се отнася с жена си като с принцеса, вероятно е бил отгледан от кралица“, докато не излезе грозната истината, че кралицата е Неновица, а синът й – Николчо (от едноименната повест на Любен Каравелов „Маминото детене“). Уважение и независимост от такъв човек? По-скоро не. И не се самозалъгвайте, принцеси, той цял живот ще предпочита мама – кралицата.</p> <p>На второ място, със сребърен медал, ще наградим два типа, които обаче са доста равностойни по дразнимост. <strong>Скъперникът</strong> и <strong>прахосникът</strong>. Първият ще ви мрънка защо вместо рестото от 5 стотинки в магазина сте се съгласили да вземете бонбонче. Другият ще харчи с лека ръка, а това може да доведе до катастрофа в личния живот. А в момента, в който започнете да делите общ бюджет с някой от тези двамата, връзката ви е обречена.</p>     <p>Нека и представим сега „любимеца“ на всички – <strong>вечно мрънкащият мъж</strong>. Онзи, който може да изреди хиляди причини за недоволството си от факта, че… земята се върти. Да, той мрази работата си, колегите, кучетата на съседите, децата на съседите, всички деца като цяло, съседите също вкупом, котките, пороите, леките летни дъждове, снега, въздуха… всичко. Човек, който не спира да се оплаква от съществуването си, от всички и всичко, непременно ще намери куп недостатци и в половинката си. Съветваме ви дори да не се опитвате да започвате такава връзка.</p>     <p>Не можем да намерим перфектния мъж. В крайна сметка, освен положителните индивидуални хракатеристики, всеки има по малко от гореизброените черти, а и дамите притежават своите недостатъци. Когато обаче всичко е в рамките на допустимото и търпимото, положението е наред и може да има място за компромис в името на една стабилна и нормална връзка. Успех!</p> <p><em>Автор: Мартина Панайотова за diana.bg</em></p>        