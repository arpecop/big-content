---
title: efc872f1632d32a26e1b871300a4a06e_t
mitle:  "Защо получаването е по-трудно от даването?"
description: "Хората са учени, че да обичаш, означава да даваш. Ако обичате някого, давате всичко от себе си, без да искате нищо в замяна. Звучи страхотно, звучи благородно. Много връзки страдат, защото някой от партньорите е толкова погълнат от себе си, че забравя за другия. Но даването е само половината от това, което любовта изисква от …"
image: "https://cdnone.netlify.com/db/2017/10/hand-1549224_640-e1508357634905.jpg"
---

          <img src="https://cdnone.netlify.com/db/2017/10/hand-1549224_640-e1508357634905.jpg"/>Снимка - Pixabay        <p>Хората са учени, че да обичаш, означава да даваш. Ако обичате някого, давате всичко от себе си, без да искате нищо в замяна. Звучи страхотно, звучи благородно.</p> <p>Много връзки страдат, защото някой от партньорите е толкова погълнат от себе си, че забравя за другия. Но даването е само половината от това, което любовта изисква от нас. Любовните отношения се крепят и върху изкуството на жената и мъжът да получават. Много са причините, поради които на човек му е по-трудно да получава, отколкото да дава. Ето някои от тях, според мен:</p> <p><strong>Човек чувства, че губи контрол.</strong> Когато давате, по някакъв начин вие контролирате ситуацията. Получаването от своя страна кара човек да се чувства уязвим и по-слаб.</p>      <p><strong>Човек изпитва страх от привързване. </strong>Някои хора се „презастраховат” и умишлено избягват всичко хубаво, защото смятат, че по този начин предпазват себе си. Предпазват себе си, своите чувства и его от момента, в който получаването ще спре и те ще се почувстват зле. В любовните отношения това може да се тълкува и със страх от раздяла. Партньорите не искат да свикват до толкова със своята половинка, защото не желаят да бъдат зависимо от нея.</p> <p><strong>Човек вярва, че е егоистично да получава.</strong> Дори религиите учат, че получаването е егоистично: „Животът е повече страдание, отколкото щастие”. Метафорично някои хора избират да не се усмихват прекалено широко, защото ще привлекат твърде много внимание към себе си. Разбира се, има и хора с чувство за „нарцистично право”. Те смятат, че са толкова невероятни, че заслужават всичко.</p>     <p><strong>Човек се притеснява за намеренията на другия.</strong> В любовните отношения често партньорите си задават един и същи въпрос: „Какво всъщност иска той/тя от мен?”. Може би по тази причина много хора отказват или се чувстват неудобно да получават каквото и да е. Те се притесняват от това какво очаква другият човек в замяна. Прекаленото даване дори може да се сметне за вид манипулация, защото единият човек става „задължен” на своята половинка.</p> <p><strong>Човек вярва, че трябва да бъде независим.</strong> Според всеобщото схващане независимостта означава пълна свобода и билет за щастието. За много хора е страхотно да имат до себе си половинка, но не и да разчитат твърде много на нея. Те не искат да определят себе си като „нуждаещи се”. Все пак не забравяйте, че всяко живо същество се нуждае от друго такова.</p> <p>източник: tialoto.bg</p>        