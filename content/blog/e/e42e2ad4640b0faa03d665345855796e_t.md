---
title: e42e2ad4640b0faa03d665345855796e_t
mitle:  "Любовен хороскоп за октомври 2017 г."
description: "Есента ще ни донесе много любовни трепети. Още с първия си месец, октомври, зодиите ще се събудят за любовта, ще получат едни от най-изненадващите си новини и страхотни емоции. Ето какво чака всяка от 12-те зодии през октомври 2017 г. Овен – Очаква ви много любопитен месец, който ще ви накара да осъзнаете кой е …"
image: "https://cdnone.netlify.com/db/2017/09/sol-2702715_640-e1506247640781.jpg"
---

          <img src="https://cdnone.netlify.com/db/2017/09/sol-2702715_640-e1506247640781.jpg"/>Снимка - Pixabay        <p>Есента ще ни донесе много любовни трепети. Още с първия си месец, октомври, зодиите ще се събудят за любовта, ще получат едни от най-изненадващите си новини и страхотни емоции. Ето какво чака всяка от 12-те зодии през октомври 2017 г.</p> <p>Овен – Очаква ви много любопитен месец, който ще ви накара да осъзнаете кой е човекът за вас и причината за това винаги е била пред очите ви. Очаквайте твърдо доказателство за чувствата и намеренията на някого, не ги пренебрегвайте и отворете сърцето си. Да обичаш е трудно, да позволиш да бъдеш обичан – още повече.</p> <p>Телец – Колебанията приключват, сърцето ви най-накрая ще реши какво иска само. От вас се иска само да запазите спокойствието и равновесието, което сте постигнали и да не се страхувате от любовта. Когато обичате се чувствате живи и това е необходимост, която ще ви връхлети с пълна сила.</p> <p>Близнаци – Ако даден човек вече не е до вас, то не е трябвало да бъде. Не поглеждайте назад, не питайте защо и не мислете за причината. В момента имате най-голяма нужда от това да погледнете към себе си и да осъзнаете от какъв партньор имате нужда. Всичко останало ще си дойде по местата.</p>     <p>Рак – Неочаквани чувства ще объркат малко съзнанието ви и ще ви поставят пред дилема, от която трябва да намерите изход и да вземете най-правилното решение. Двама души ще се борят за сърцето ви, няма правилно и грешно решение, за това не приемайте ситуацията като ултиматум. Послушайте сърцето и разума си. Ако не са на едно мнение, не е сега моментът да решавате.</p> <p>Лъв – Нови трепети ще ви омаят и ще ви накарат да забравите за всички наоколо. Очаква ви запознанство, което ще ви разтърси и ще ви накара да разберете, че любовта може да се появи наистина точно, когато най-малко очакваш.</p> <p>Дева – Миналото ни учи да бъдем силни, а изпитанието дали сме научили своя урок идва чак, когато е време да вземем ново решение. Вие сте умни и достатъчно добре познавате себе си. Доверявайте се повече на хората до себе си, има причина те да са там.</p>     <p>Везни – Месецът на романтиката. Вечери, дълги разходки, романтични съобщения и истинско внимание, за което отдавна копнеете. Цялото това романтично пътешествие е напълно заслужено и трябва да му се насладите пълноценно.</p> <p>Скорпион – Месец, в който трябва да докажете, че половинката до вас е половинката ЗА вас. Октомври ще ви донесе много изпитания и ще трябва да решите – оставате ли заедно или се разделяте… Причината за това ще научите към средата на месеца.</p> <p>Стрелец – Мислите прекалено дълго, преди да действате, а в любовта мислите са излишни, а действията – наложителни. Бъдете по-смели, импулсивни и решителни. Нищо на този свят не идва даром, за това се потрудете и заслужете своята приказка.</p>     <p>Козирог – Бъдете умни и не се връзвайте на всичко, което някой ви казва. Любовта ви трябва да е награда и да се печели трудно, за това не давайте лесно сърцето си, въпреки че ще се опитат да ви го „откраднат“ с всички средства. Преценете дали си струва.</p> <p>Водолей – От опит глава не боли! Дайте шанс да желанията си и опознайте човека, който се опитва да стигне до вас. Никога не знаеш кога и къде можеш да срещнеш своята половинка. Бъдете отворени към нови хора и не бъдете изненадани, ако на хоризонта се появят цели два обекта, от които да избирате.</p> <p>Риби – Всичко е добре, когато свършва добре. Не се притеснявайте за нищо, защото това е вашият месец. Каквото и да се е случило (или въобще нищо да не се е случвало цяло лято), октомври ще промени това и ще ви донесе цял куп емоции, които ще ви връхлетят с пълна сила. А обектът на вашите желания може да се окаже доста любопитна личност… Имайте търпение!</p> <p>източник: actualno.com</p>        