---
title: 89548c9db9cf1cfc98314a85a5d8629e_t
mitle:  "10 признака на истинската женственост"
description: "Това са нещата, които ни правят истински жени. Женското тяло  Доказано е, че мъжете се влияят не толкова от конкретните килограми, колкото от пропорциите в тялото на жената. Мъжкото око винаги е било привличано от извивките и овалните форми повече, отколкото от ъгловатите. Ако обиколката на талията ти е в рамките на 60-80% от обиколката …"
image: "https://cdnone.netlify.com/db/2017/07/rk5161-1636868_640-e1500102700660.jpg"
---

          <img src="https://cdnone.netlify.com/db/2017/07/rk5161-1636868_640-e1500102700660.jpg"/>Снимка - Pixabay        <p>Това са нещата, които ни правят истински жени.</p> <p><strong>Женското тяло</strong></p>  Доказано е, че мъжете се влияят не толкова от конкретните килограми, колкото от пропорциите в тялото на жената. Мъжкото око винаги е било привличано от извивките и овалните форми повече, отколкото от ъгловатите. Ако обиколката на талията ти е в рамките на 60-80% от обиколката на ханша и бюста, имаш по-голям шанс да бъдеш забелязана. Не забравяй, че грижата за външния вид като цяло е от изключително значение, защото хем на шега, хем не – мъжете по-добре могат да виждат, отколкото да мислят при срещата с теб.  <p><strong>Женските движения</strong></p> <p>Походката и жестовете на истинската жена са плавни, меки, гъвкави. Тя не набива крак, а стъпва меко. Не се движи като “слон в стъкларски магазин”. Има пластично тяло. Не случайно фолклорът – израз на вековната човешка мъдрост, използва като символ на женствеността сравнения като “гъвкава тръстика“, „топола”.</p> <p><strong>Женската сексуалност</strong></p> <p>Истинската жена излъчва деликатно и ненатрапливо еротика и сексапил. Тя не се срамува от сексуалността си. Няма задръжки в моменти на интимност, освободена е да иска и да доставя сексуално удоволствие. Показва без неудобство страстта си и изпитаната радост от сексуалната близост.</p>     <p><strong>Женската емоционалност</strong></p> <p>Изразените емоции и чувствеността винаги са били привилегия и предимство на женския пол. Мъжкото начало е рационално, женското – ирационално. Студената емоционално жена отблъсква. Често тя не е и страстна любовница, което отдалечава мъжете. Не бъркай обаче женската експресивност със свръх-театралност. Последното плаши и дразни мъжете.</p> <p><strong>Майчинската загриженост</strong></p> <p>У всяка жена, независимо дали е раждала, или не, говори майката. Това привлича мъжкия пол. Майчинството може да бъде изразено в готовността за грижа към растения, животни, хора, в нежно отношение към по-слабите и готовността за съчувствие, в готовността за даване на разбиране, успокоение, помощ.</p> <p><strong>Женското поведение</strong></p> <p>Умението на една жена да бъде напориста и борбена на работното си място не изключва женските черти в държанието й спрямо мъжкия пол извън работния контекст. Умението на подчинение, за адаптиране и гъвкаво, меко подхождане в човешките отношения е женска привилегия. Не случайно се казва, че мъжът е съдът, а водата – женското начало, която го изпълва, заема формата, но му придава и съдържание, осмисля го. Старата поговорка, че мъжът е главата, а жената шията, също прекрасно илюстрира предимствата на женското поведение. Шията определя в коя посока да се върти главата, но го прави ненатрапливо и не властно. Най-исканата мома в селото е била тази, която “ситно ходи, ниско гледа, мъдро дума”!</p>     <p><strong>Творчеството</strong></p> <p>Истинската жена ражда непрекъснато. Не непременно в буквалния смисъл. Точно както преносената бременност може да бъде опасна за родилката, така и постоянно бременната, нераждащата женска душа е опасна за психичното равновесие на жената. Не е важно какво точно твори тя. Може да са стихове, може да са картини, може да са вкусни гозби, песни, гоблени. Не е нужно да са високо-художествени произведения на изкуството. Важен е процесът, а не конкретният продукт. Така женската душа се пречиства и обновява. Така се чувства пълноценна и резултатна. В противен случай се депресира.</p> <p><strong>Усет към дома</strong></p> <p>Жената е пълноценна като съпруга, като майка, като човек, когато има чувство за дом. Понятието “у дома” не е само понятие за място, то е понятие и за време. Независимо къде се намираш, душата ти трябва да се чувства уютно. В противен случай женската психика винаги страда, а това се отразява на нейното чувство за щастие, както и на контакта й с целия околен свят. Косвено страдат и тези, които я заобикалят.</p> <p><strong>Времето за общуване с ближния и със себе си</strong></p> <p>Истинската жена се нуждае от контакт с мъжа, с децата, с другите жени. Тя знае да слуша и да чува това, което казва другият. Умее да съпреживява. Тя носи в себе си древната женска мъдрост, предадена от майка й, баба й и всички нейни прародителки. Истинската жена задължително общува и със себе си. Този критерий много жени са забравили напоследък. Контактът с вътрешния свят, пътуването й в света на интуицията, на невидимото, но усетено, е изключително важен за усещането за хармония и спокойствие. В противен случай жената се изнася прекалено много в света на материята, който е мъжки свят. Това й носи напрежение, прекъсва изконната женска връзка с духовността, с мъдростта на женската дълбока сетивност, която в повечето случаи е по-силна от тази на разума.</p> <p><strong>Гордостта от женствеността</strong></p> <p>Истинската жена тържествува от факта, че е представителка на нежния пол. Преживява женското си тяло, женската душа като дар от Бога и се опитва да предаде това позитивно усещане и на дъщерите си. Вярва, че женската й роля е мисия – смисъл на живота й.</p> <p>Из книгата „Вяра имам“, автор: Мадлен Алгафари</p>        