---
title: 0dca310448285abc8f0970289c74d52e_t
mitle:  "Фън шуй: Изхвърлете огледалото от спалнята"
description: "Никога не забравяйте, че спалнята е място за почивка и релаксация. Какво трябва да имате предвид, когато обзавеждате спалнята си, съветва китайското изкуство за хармония със заобикалящата ни среда – фън шуй. Вода Въпреки че водата е дар от недрата на земята, е груба грешка да придавате на спалнята си водни характеристики. Например, да поставите в нея аквариум. Счита се, …"
image: "https://cdnone.netlify.com/db/2017/09/apartment-1822409_640-e1506336125159.jpg"
---

          <img src="https://cdnone.netlify.com/db/2017/09/apartment-1822409_640-e1506336125159.jpg"/>Снимка - Pixabay        <p>Никога не забравяйте, че спалнята е място за почивка и релаксация. Какво трябва да имате предвид, когато обзавеждате спалнята си, съветва китайското изкуство за хармония със заобикалящата ни среда – фън шуй.</p> <p><i>Вода</i></p> <p>Въпреки че водата е дар от недрата на земята, е груба грешка да придавате на спалнята си водни характеристики. Например, да поставите в нея аквариум. Счита се, че това ще донесе само нещастия на собствениците на този дом – или ще ги ограбят, или ще претърпят големи финансови загуби.</p> <p>Ако толкова много държите водата да присъства в дома ви, по-удачен вариант е да разположите аквариумите в гостната или в градината. Когато фън шуй специалистите говорят за воден интериор в спалнята имат предвид не само аквариумите, а и картини с морски пейзажи, живописни езера, дори и декоративните фонтанчета. Не украсявайте стените в спалнята си с подобни картини.</p>     <p><i>Цветя и други растения</i></p>  <p>Със сигурност няма да ви се понрави, но не украсявайте спалнята си с цветя и други растения, особено такива, които са във фаза растеж. Те притежават особено висока ян енергия (положителната, топлата, светла енергия), но съгласно фън шуй, цветята в спалнята могат да доведат само до кавги, недоверие и скандали в брачното ложе. Картини с цветя също не е добре да държите.</p>  <p>Счита се, че цветята в спалнята носят успех само в една ситуация. Когато внасяйки ги в тази стая ян енергията им има за цел да спомогне възстановяването на човек, страдащ от някаква болест. Но дори и в този случай не се препоръчва цветето да стои твърде дълго в спалнята.</p>     <p><i>Огледалото</i></p> <p>Огледало срещу леглото е забранено според законите на фън шуй. Дори може да се каже, че е напълно табу. Нещото, което може да разруши брака, е именно огледалото в спалнята. Огледалото по принцип се счита за магически предмет.</p> <p>То улеснява нахлуването на лоши енергии, задържа я и я отразява. А това е много опасно по време на сън, когато се счита, че човек е най-беззащитен. Затова е абсолютно противопоказно когато спите, тялото ви да се отразява в огледало.</p> <p>Специалистите по фън шуй съветват, ако толкова много дължите да имате огледало в спалнята, то да е върху вътрешните части на вратите на гардероба.</p> <p>Счита се също така, че в спалнята не трябва да държим нищо, което е с отразяваща повърхност. Ако имате телевизор в стаята, екранът му се покрива с кърпа, преди да заспите.</p> <p>източник: ezine.bg</p>        