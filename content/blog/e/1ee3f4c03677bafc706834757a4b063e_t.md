---
title: 1ee3f4c03677bafc706834757a4b063e_t
mitle:  "10-те най-разпространени фобии"
description: "Какво всъщност е фобия? Защо така екстремно, лавинообразно и скоростно понятията фобия и депресия се загнездиха в обществото ни? Те започнаха да присъстват в ежедневния ни живот и да тревожат хора от всички възрасти, полове и принадлежности. Фобия Фобията е висока степен на тревожност. Тя спада по своя вид към разстройствата на психиката с тревожен характер. …"
image: "https://cdnone.netlify.com/db/2016/09/scared-e1477835335998.jpg"
---

          <img src="https://cdnone.netlify.com/db/2016/09/scared-e1477835335998.jpg"/>10-те най-разпространени Фобии        <p>Какво всъщност е фобия? Защо така екстремно, лавинообразно и скоростно понятията фобия и депресия се загнездиха в обществото ни? Те започнаха да присъстват в ежедневния ни живот и да тревожат хора от всички възрасти, полове и принадлежности.</p> <p><b>Фобия</b></p> <p>Фобията е висока степен на тревожност. Тя спада по своя вид към разстройствата на психиката с тревожен характер. Спецификата при нея се характеризира с обекта, който е причинител на силното притеснение, страх или тревожност у един човек. Фактора причина за явлението може да бъде водата, височината, насекомите, тъмнината или много други неща. </p> <p>Данните на Световната здравна организация са доста тревожни. Според тези статистически данни, повечето хора между 18 и 65 години поне веднъж са страдали от депресии, фобия, психоза или хранителна зависимост. Това изследване обхваща специфично страните от Евро съюза включително и държави, като Норвегия, Исландия и Швейцария. Тревожното в случая е, че в тези страни поне един от всеки 15 души е страдал от определен вид депресия или фобия. Фобиите са по големия процент в случая и все повече се разрастват.</p> <p>Така например в наръчника за психични разстройства фобии към социалния живот и тази наречена агорафобия са обособени, като самостоятелни видове. Това е показателно, колко голямо е станало разпространението на проблема и колко сложна е спецификата му. Днешното технологично развито общество е генератор на панически страх и атаки у един човек. Много хора се страхуват да отидат на определени места или да попаднат в определени ситуации. Това изразява така наречената агорафобия. Страхът от общуване пък и асоциалните прояви се определят, като фобия на антисоциалното у един индивид.</p> <p><b>Кой е най-податлив на фобии и какви тенденции се открояват?</b></p> <p>По правило фобията се проявява още в ранното ни детство. Тогава нашето въображение най-силно преувеличава страха от нещо и го превръща в проблем. С порастването при повечето възрастни фобията към нещо отшумява, но при някои се засилва и остава за цял живот. Факторите за това са много специфични и се коренят в характера, семейната среда, социалното обкръжения и генната обремененост. Страната с най-много хора изпитващи панически страх от нещо е Америка, следвана от Европа. Но, като част от Европа Ирландия например има изключително нисък процент на фобиите, за разлика от Америка. Процентите съответно са 0,2 за ирландците с фобия и цели 8,8 за американците. На фона на всичко това жените се определят, като по податливи на фобиите с до 4 пъти, което е доста повече от мъжете. Как тогава фобията се проявява и появява? Кое я отключва и защо си остава все още загадка на човешката психика!</p> <p>Тенденции, към които се насочват фобии има много и те са постоянно променяща се величина. Така например ако си направите труда да проверите в глобалния информационен източник – Гугъл ще забележите, че фобията към обвързване, към социалност, към любов и към хората са най-масово застъпени и търсени. Те до голяма степен заменят страховете и паниката към природните явления и паякообразните или змиите например. Източника на човешката фобия става все по имагинерен и все по антисоциален, което е много тревожно само по себе си!</p>     <p><b>10-те най- разпространени фобии в Света</b></p>  Аерофобия – хората изпитващи тази фобия се страхуват панически да летят със самолет или въобще да летят, по какъвто и да било начин. Често пъти тази фобия е придружена от клаустрофобия, която се изразява в страх от затворените пространства и акрофобия израз на страх от големи височини; Фобия към социалното като цяло – социалната фобия е много тревожно явление. Тя се проявява в различна степен по света. Например в Русия изследване от 2000 година, сочи процент от населението на страната в рамките на над 50% със социални фобии. Докато в Южна Корея данните са доста по-ниски, около 1% от населението е с тази фобия; Кинофобия – тази фобия е израз на панически страх от кучета. Повечето хора нямат определен вид или размер куче, от който се страхуват. За тях просто това животно е израз на панически страх и толкова; Арахнофобия – фобията от паяци е широко разпространена. Тя засяга в световен мащаб над 6% от населението. Фобията към буболечки с много крака въобще е с дял от над 40% при фобиите. При това не говорим за обикновен страх или погнуса, а за паническа атака; Мизофобия – ако сте маниакален чистник и постоянно бършете, миете и чистите, то имате мизофобия. Тя е израз на панически страх от микроби и замърсяване, което е невидимо в случая. Погнусата от допир на предмети, страха от докосване и здрависване, използването на ръкавици за всичко е израз на тази фобия. Тя е част от по-мащабно обсебващо разстройство в повечето случаи; Астрафобия – страхувате ли се панически от гръмотевици и светкавици? Ако е така сте астрафоб.  Всъщност тази е от фобии с най-голямо разпространение по света и всеки десети я има според статистики; Офидиофобия – панически страх от змии специфично от влечугите, визира тази фобия. Над 10% от световното население я има и за да се прояви не е нужно да се срещнете очи в очи със змия, а просто да я видите дори нарисувана или снимана; Агорафобия – вече споменахме, какво представлява тази фобия. В Европа тя засяга около 2% от населението, докато в Америка едва 0,8%; Акрофобия – необяснимия и ирационален страх от височини е анатема за световното общество. Над 5% от него изпитват тази фобия и това води до сериозни последици; Клаустрофобия – обикновено фобии изразяващи се в страх от затворени пространства се наричат клаустрофобии. Независимо дали това са малки и тъмни помещения, асансьори или други малки пространства, човекът страдащ от тази фобия има чувството, че се задушава и изпада в панически страх;  <p>Фобията е необясним страх, силна тревожност и е опасна, затова трябва да бъде призната и лекувана!</p>        