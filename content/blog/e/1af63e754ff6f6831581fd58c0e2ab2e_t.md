---
title: 1af63e754ff6f6831581fd58c0e2ab2e_t
mitle:  "Когато представителите на различните зодии тръгнат заедно на почивка"
description: "Няма какво да се залъгваме, всички обичаме почивките, отпуските, липсата на работа, морето, планината и т.н, но преди да се оттървем от досадни ангажименти, трябва да стигнем до мястото, за което сме се запътили. Ето защо взехме на заем една страхотна статия от архива любимият сайт на всяка жена „Дама“, която да оправи настроението ви за целия …"
image: "https://cdnone.netlify.com/db/2017/07/vw-camper-336606_640-e1499500400816.jpg"
---

          <img src="https://cdnone.netlify.com/db/2017/07/vw-camper-336606_640-e1499500400816.jpg"/>Снимка - Pixabay        <p><strong>Няма какво да се залъгваме, всички обичаме почивките, отпуските, липсата на работа, морето, планината и т.н, но преди да се оттървем от досадни ангажименти, трябва да стигнем до мястото, за което сме се запътили. Ето защо взехме на заем една страхотна статия от архива любимият сайт на всяка жена „Дама“, която да оправи настроението ви за целия ден. Нека да си представим, че всичките 12 зодии бъдат натоварени в един автобус и тръгват заедно към морето. Вижте кой как би реагирал според своя характер в различните ситуации и си помислете, сещате ли се за някой, който точно се вписва в описанието по-долу, докато четете следващите редове?</strong></p> <p><strong>По пътя:</strong></p> <p><strong>Овенът</strong> се нервира, че автомобилът не върви по-бързо, а <strong>Девата</strong> се ядосва заради трохите, които е направил <strong>Скорпионът</strong>, който скришом изяде сандвича. <strong>Стрелецът</strong> е сложил слънчевите очила, събул е джапанките и си е сложил краката на седалката пред него. Това ядосва <strong>Рака</strong>, който дори започва да плаче. <strong>Близнаците</strong> вече са променили няколко статуса във Фейсбук: „Отивамееее!”, „Тръгнахмееее!”, „Пристигнахмееее!”, „Голям купон!”. И така – <strong>Скорпионът</strong>яде, <strong>Ракът</strong> плаче, <strong>Овенът</strong> се нервира. <strong>Везните</strong> внимават да не се изцапат и любезно молят <strong>Телеца</strong> да стои далеч от тях с този шоколад и сок, защото може да им изцапа бермудите. <strong>Лъвът</strong> маха на всички, които вижда през прозореца, защото е убеден, че всички наблюдават именно него. <strong>Козирогът</strong> брои парите си и изчислява по колко средно ще може да харчи на ден. <strong>Водолеят</strong> изпробва маската за гмуркане, а <strong>Рибите</strong> проспиват целия път.</p>     <h4><strong>„Слава богу, прситигнахме”</strong></h4> <p>Веднага пускат статус във Фейсбук <strong>Близнаците</strong>. <strong>Водолеят</strong> веднага лайква статуса. <strong>Овенът</strong> вече е в морето. <strong>Скорпионът</strong> влиза директно в банята, където прекарва известно време, което кара <strong>Везните</strong> да чукат на вратата, защото искат да си оправят прическата. <strong>Девата</strong> преживява нервен срив, защото в апартамента е пълен хаос и никой не се интересува от това. <strong>Стрелецът</strong> заминава на обиколка на мястото, а <strong>Телецът</strong> търси риба на скара, а <strong>Ракът</strong> прави супа за всички. <strong>Козирогът</strong> още веднъж си преброява парите и се пазари със собственика на апартамента. <strong>Лъвът</strong> е на терасата и гледа минувачите. <strong>Рибата</strong> най-после се събужда и разсъждава за смисъла на живота.</p> <p><strong>„Юхууу, ето ни на плажа”</strong></p> <p>Публикуват <strong>Близнаците</strong> нов статус в социалните мрежи, придружен със снимки. На една от тях <strong>Девата</strong> не се вижда добре от голямата шапка с периферия, но пък добре се вижда кремът със слънцезащитен фактор 50. Вижда се и <strong>Ракът</strong>, който е увит с плажна кърпа на анимационни герои. <strong>Везните</strong> си показват скъпия бански. <strong>Лъвът</strong> показва перфектната си фигура, а<strong>Рибите</strong> не се виждат от големия фотоапарат, който държат. <strong>Скорпионът</strong> е обърнал гръб и забранил да го тагват на снимки във фейсбук. <strong>Водолеят</strong> снима с оборудване за гмуркане, <strong>Козирогът</strong> вади трите книги от чантата, докато <strong>Телецът</strong> вече се радва на сладоледа. <strong>Овенът</strong> го няма на снимките, защото вече е преплувал 200 метра навътре в морето.</p> <h4><strong>„Парти вечер”</strong></h4> <p>Туитват <strong>Близнаците</strong>, но този път без снимка, защото всички са червени като раци, с изключение на <strong>Девата</strong>. <strong>Телецът</strong> разпалва барбекюто, а <strong>Лъвът</strong> твърди, че той знае по-добре как става. <strong>Стрелецът</strong> кани всички съседи на купона, а на <strong>Скорпиона</strong> това не му харесва и се дръпва настрана. <strong>Ракът</strong> слага в чиниите на всички плодове. <strong>Везните</strong>са с вечерен аутфит и карат Р<strong>ибите</strong> да ги снимат във всички пози. <strong>Водолеят</strong> предлага утре всички да отидат на курсове по гмуркане или да подводен риболов, но козирогът пресмята на таблета си дали това би било рентабилно. <strong>Овенът</strong> пък го няма – заминал е на нощно къпане.</p>        