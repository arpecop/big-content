---
title: e0de50a77e54fa489c04616ce2ad935e_t
mitle:  "Попитай мъдреца: 4 прости въпроса и техните мъдри отговори"
description: "Да се женя или не? Заможен младеж се приближил до един странстващ монах, който стоял на градския площад. Той сложил златна монета в поставката за подаяния и казал: – Уважаеми, нужен ми е твоят съвет. Много харесвам едно момиче. Но напоследък много се измъчвам, защото не знам какво да направя – да се оженя ли …"
image: "https://cdnone.netlify.com/db/2017/08/buddha-1048634_640.jpg"
---

          <img src="https://cdnone.netlify.com/db/2017/08/buddha-1048634_640.jpg"/>Снимка - Pixabay         <p><strong>Да се женя или не?</strong></p> <p>Заможен младеж се приближил до един странстващ монах, който стоял на градския площад. Той сложил златна монета в поставката за подаяния и казал:</p>   <p>– Уважаеми, нужен ми е твоят съвет. Много харесвам едно момиче. Но напоследък много се измъчвам, защото не знам какво да направя – да се оженя ли за нея или не… – Не. Не се жени! – веднага отговорил старецът. – Но защо? – Ако ти наистина искаше да се ожениш за нея, изобщо нямаше да питаш.</p> <p><strong>Туристът</strong> Един чуждестранен турист посетил известен мъдрец в неговия дом. Там той с удивление открил, че жилището му се състои само от една стая, пълна с книги, а единствените мебели били маса и дървена пейка. – Но къде е твоята покъщнина, мебелите…? – попитал туристът. – А къде е твоята? – Но аз само минавам оттук! Аз съм турист… – Аз също. – отговорил мъдрецът.</p> <p><strong></strong></p><strong>   </strong><p></p> <p><strong>Истинската любов</strong> Едно момиче попитало своя учител: – Как да различа истинската любов от фалшивата? – Много просто – отговорил той. – „…защото обичам!“ – това е истинската любов. „Обичам, защото…“ – това е фалшивата.</p> <p><strong>Човекът</strong> Веднъж попитали Далай Лама какво го изумява най-много от всичко. – Човекът! – отговорил той. – Най-напред жертва своето здраве, за да изкара пари. После харчи тези пари за възстановяване на здравето си. През цялото това време той толкова се безпокои за бъдещето си, че никога не се наслаждава на настоящето. В резултат на това не живее нито в настоящето, нито в бъдещето. Освен това човекът живее така, сякаш никога няма да умре, а умирайки съжалява за това, че не е живял.</p> <p>източник: gnezdoto.net</p>         