---
title: 44a6d29710a7d247293d363f37c24ad4_t
mitle:  "Постоянството е сред положителните качества в живота"
description: "Постоянството е странно явление. Ако имаме щастието да притежаваме, това така ценно качество, навярно и репликата „няма невъзможни неща“ е мотото на живота ни. Всъщност да си последователен и да гониш определена цел в живота си, малцина умеят. Повечето от нас се люшкат, като кораби в открито море и се чудят, накъде ще ги отвее …"
image: "https://cdnone.netlify.com/db/2017/03/postoianstvoto-e1489432110261.jpg"
---

          <img src="https://cdnone.netlify.com/db/2017/03/postoianstvoto-e1489432110261.jpg"/>Постоянството е сред положителните качества в живота        <p>Постоянството е странно явление. Ако имаме щастието да притежаваме, това така ценно качество, навярно и репликата „няма невъзможни неща“ е мотото на живота ни. Всъщност да си последователен и да гониш определена цел в живота си, малцина умеят. Повечето от нас се люшкат, като кораби в открито море и се чудят, накъде ще ги отвее вятъра в платната утре! Този изпълнен с несигурност, съмнение и страх начин на живот, постепенно се оглежда в едно криво огледало на неудовлетворението и рано или късно си казва тежката дума. Това, обаче не би ни се случило, ако имаме мотив, цел и стремежи в живота си. Ако ги следваме с едно непреклонно постоянство и никога, ама никога не отлагаме днешното за утре – живота има друг изглед и друга отправна и крайна точка.</p>     <p>Постоянството не е същото, като сляпото преследване на неосъществими цели. То по своята същност ни причислява към работливите мравки, чийто труд дава резултат винаги и на сто процента. Запитвали ли сте се, защо мравките са толкова уникални насекоми? Ами, защото са изключително целенасочени и постоянни и работят за общото благо. Това в света на хората е рядко срещано и като, че ли дърпането на чергата в различни посоки, ражда хилаво бебе в последствие. А, може да е и по друг начин. Постоянството у едни ще роди постоянство и у други за в бъдеще. Именно положителната нагласа за развитието на нещата, е тази която ни кара да продължаваме напред с оптимизъм, а не да се отказваме още преди да сме започнали дори. Поведението тип – да не съм балама, че да работя повече от другите, не помага на никого. Поведението тип – аз съм повече от другите, имам акъл, нека те работят – също! Затова постоянството е и форма на самоусъвършенстване, не само духовно, но и физическо.</p>     Ако приемем, че спортистите са приучени към по-голяма дисциплина и постоянство, то видимо от това има резултати. За да успееш за себе си в живота и за другите, не е нужно много, единствено упорит и непреклонен труд, и вяра. Но явно постигането им е твърде мъчно за мнозина от нас и затова залагаме на лесното, а именно на отказа. Да си кажеш – много е трудно, това не е за мен, отказвам се – е лесно! Но да си кажеш – Аз мога и ще се изправя с цялата си сила пред страха, неспособността и неуспеха, като победя себе си – е невъзможно за мнозина. Постоянството е безценно човешко качество. То не е, нито даденост, нито благословия. Всеки сам се възпитава на постоянство и този му стремеж дава качествени плодове за в бъдеще!<p></p>        