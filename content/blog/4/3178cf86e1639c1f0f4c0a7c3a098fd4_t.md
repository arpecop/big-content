---
title: 3178cf86e1639c1f0f4c0a7c3a098fd4_t
mitle:  "Витаминозна бомба през есенните месеци"
description: "Забързаният ритъм на живот, стресът, нерационалното хранене, тютюнопушенето и още много други фактори правят човек податлив на негативните влияния на смяната на сезоните. Всички тези състояния буквално предразполагат тялото на човек към вирусни инфекции и грип. Най-важно в случая е правилното хранене и редовната физическа активност, но има още няколко неща, с които можем да …"
image: "https://cdnone.netlify.com/db/2017/09/food-1835137_640-e1506429356191.jpg"
---

          <img src="https://cdnone.netlify.com/db/2017/09/food-1835137_640-e1506429356191.jpg"/>Снимка - Pixabay        <p>Забързаният ритъм на живот, стресът, нерационалното хранене, тютюнопушенето и още много други фактори правят човек податлив на негативните влияния на смяната на сезоните. Всички тези състояния буквално предразполагат тялото на човек към вирусни инфекции и грип.</p> <p>Най-важно в случая е правилното хранене и редовната физическа активност, но има още няколко неща, с които можем да помогнем на имунната си система да укрепне. На първо място се погрижете да снабдите организма си с всички необходими витамини.</p> <p>Една малка чаша сок от портокал е идеалното лекарство срещу грипа и отличен източник на витамин С. Ефикасни са също така соковете от киви, манго, ягоди и домати.</p> <p>Друг важен против есенните неразположения витамин е Е. Задължително включете в ежедневното си меню храни, подправени със соево, слънчогледово олио или зехтин, а също така и сушени плодове.</p>     <p>Смокини или сини сливи са пълноценна храна, така като и ядките в сурово състояние. Всички тези храни са богати на важни мастни киселини, като омега 3 и действат енергизиращо.</p> <p>Витамин А ще си набавите, ако хапвате повече моркови, магданоз, различни сирена, яйца.</p> <p>Тези храни позволяват да се справите по-лесно с инфекциите и възпаленията. Фолиева киселинa е полезна не само по време на бременност. Тя трябва да се приема и при смяна на сезоните за подсилване на имунната система.</p> <p>Ползите от нея се крият в това, че фолиевата киселина увеличава броя на антителата в организма. Незаменим източник на киселината са зелени храни, зърнени храни или черен дроб.</p>     <p> </p> <p>При повечето неразположения и болести желязо е този минерал, които е в състояние винаги да подобри положението. Той се свързва с анемиите, затова е важно да фигурира в менюто ни чрез спанака, червените меса, рибата, какаото.</p> <p>Не забравяйте правилото, че усвояването на желязото става най-добре в съчетание с витамин С. Затова приемайте храните, богати на желязо с порция зеленчуци.</p> <p>Към витаминозния коктейл през есенните месеци прибавете продукти, богати на минерали като цинк. Него ще набавите чрез меса, тиквени семки или риба.</p> <p>Селенът е в изобилие в морските дарове, яйцата, зърнените храни, плодовете и зеленчуците. Към това балансирано меню прибавете редовните физически упражнения или разходки, както и поне 8 часа сън на денонощие.</p> <p><em>източник: gotvach.bg</em></p>        