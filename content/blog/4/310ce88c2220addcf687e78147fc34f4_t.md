---
title: 310ce88c2220addcf687e78147fc34f4_t
mitle:  "Мел Гибсън: Обичам жените! Те са най-прекрасният замисъл на бог"
description: "Никого не съм убил. Моята най-голяма слабост е моята невъздържаност. Но, слава на Бог, вече не съм толкова избухлив, както някога. Никога не съм изпитал върху себе си гнева на Бог. Журналистите – това са порода хора, които могат да те изядат жив. Дали обичам тези, които ме мразят? Не харесвам особено факта, че ме мразят, …"
image: "https://cdnone.netlify.com/db/2017/06/Мел-Гибсън-Обичам-жените-Те-са-най-прекрасният-замисъл-на-бог-696x522.jpg"
---

          <img src="https://cdnone.netlify.com/db/2017/06/Мел-Гибсън-Обичам-жените-Те-са-най-прекрасният-замисъл-на-бог-696x522.jpg"/>         <p>Никого не съм убил. Моята най-голяма слабост е моята невъздържаност. Но, слава на Бог, вече не съм толкова избухлив, както някога.</p>   <p>Никога не съм изпитал върху себе си гнева на Бог.</p> <p>Журналистите – това са порода хора, които могат да те изядат жив.</p> <p>Дали обичам тези, които ме мразят? Не харесвам особено факта, че ме мразят, но да, обичам ги.</p> <p>Обичам жените! Те са най-прекрасният замисъл на Бог. Е, ако те искат да бъдат като мъжете, на нашето ниво, може! Това си е тяхно право. Макар че не мога да разбера феминизма.</p> <p>Харесва ми да съм баща. Така се чувстваш млад. И това е още една възможност да започнеш живота си отначало, да го погледнеш под друг ъгъл.</p> <p>От децата можеш да научиш повече, отколкото те от теб.</p>     <p>За първи път се замислих върху възможността да стана режисьор, когато бях на 16. Исках да направя филм за викингите. Беше глупава идея. Но точно заради нея станах режисьор.</p> <p>Да играеш роля, значи да лъжеш. Изкуството на актьора е изкуство на лъжата, но на изкусната лъжа. И за тази лъжа аз получавах добри пари.</p> <p>Всички казват, че Холивуд е огромна фабрика, но забравят да споменат, че в тази фабрика всички ние сме само малки болтчета от един механизъм. Когато се счупим, просто ни подменят.</p> <p>Човек умира постепенно. Нима всичките събития в нашия живот не са етапи от нашата смърт? Нима животът не ни напуска частица по частица?</p> <p>Имам много и различни страхове. Например, че сутрин може да ми свърши млякото за корнфлейкса или че някой може да ми откъсне топките по-късно…</p> <p>Колкото по-незабележимо е злото, толкова по-страшно е то. Дяволът не държи над главата си табелка с неонов надпис „Дявол“.</p>     <p>Злото намира път към всеки от нас, но има едно общо правило – то винаги първо ни убеждава, че не съществува.</p> <p>Винаги подарявам на враговете си сладолед.</p> <p>Не разбирам как е възможно да не станеш приятел с Джоди Фостър.</p> <p>Всичко, което направих след „Смъртоносно оръжие-4“, е опит да се извиня за „Смъртоносно оръжие-4“.</p> <p>Какво прави за човека доброто кино? Развлича го? А може би го учи? Или го извисява? Доброто кино прави всичките тези неща едновременно. В противен случай, то е просто една загуба на време пред екрана.</p> <p>Повечето филми са едни планини от ленти и нищо друго!</p> <p>Човекът на екрана и човекът в живота – това са различни хора. Помните ли какво казваше Кари Грант? Питаха го: „Какво е да си Кари Грант?“ А той отговори: „Идея си нямам какво представлява това момче.“</p>     <p>Всички промени са придружени от болка. Ако не чувстваш болка, значи нищо не се променя!</p> <p>Мисля, че най-забележителната способност на човешкия мозък е способността му да забравя.</p> <p>Най-добрият отговор, който можеш да дадеш на глупав въпрос е… тишина.</p> <p>Мечтата винаги изглежда жалка и малка върху лист хартия…</p> <p>Никога не съм казвал, че искам да умра с оръжие в ръка.</p> <p>Все още чакам моя голям шанс.</p> <p>Не се смятам нито за австралиец, нито за американец. Аз съм хибрид и прекрасно живея по този начин, защото и Австралия, и Америка са прекрасни страни.</p> <p>Обичам да общувам с американски австралийци – те са по-малко внимателни в своите изказвания, а това води да съвсем друго ниво на общуване.</p> <p>Всичко е предопределено – дори и грешките ти.</p> <p>Всеки страда от някакви предразсъдъци.</p> <p>Ако смяташ да си купиш три шапки, първо си отгледай още глави.</p> <p>Това, което си направил, вече си го направил и трябва да си го признаеш. Иначе ще изглеждаш като човек, опитващ се да върне обратно пастата за зъби в тубичката.</p> <p><em>източник: Steven ’Frosty’ Weintraub / www.collider.com Theo Ringma / Rex Features; превод: Игор Гречко за Gnezdoto</em></p>         