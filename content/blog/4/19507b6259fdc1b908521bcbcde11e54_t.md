---
title: 19507b6259fdc1b908521bcbcde11e54_t
mitle:  "Шест полезни български суперхрани"
description: "Интересно е как се изменят ценностите в нашето съвремие. Някога приоритет са били добрият живот и грижата за оцеляването. Двете са били взаимно свързани. Работата на полето, макар и трудна, не е натежавала, защото точно тези полета са раждали прехраната на семействата. Хората са усещали връзката със земята и не просто са я поддържали, те …"
image: "https://cdnone.netlify.com/db/2017/09/rose-hip-10496_640-e1505238572202.jpg"
---

          <img src="https://cdnone.netlify.com/db/2017/09/rose-hip-10496_640-e1505238572202.jpg"/>Снимка - Pixabay        <p>Интересно е как се изменят ценностите в нашето съвремие. Някога приоритет са били добрият живот и грижата за оцеляването. Двете са били взаимно свързани. Работата на полето, макар и трудна, не е натежавала, защото точно тези полета са раждали прехраната на семействата.</p> <p>Хората са усещали връзката със земята и не просто са я поддържали, те са се грижели за нея, облагородявали са я. Тогава храната е била ценност, защото е дарявала живот.</p> <p>Днес пък имаме ГМО храна, която отнема живот и разболява. Но си имаме и могъща фармацевтична индустрия. Всичко е в опаковки – и храната, и така необходимите ни лекарства. В тази връзка ще приведа един цитат от Луиз Хей, който трайно се настани в съзнанието ми: „Храня се само с неща, които растат“. Звучи простичко. Но това е фундаментът.</p> <p>Храната не е само пържени картофи, чипсове и сандвичи. И не се ограничава само до така познатите ни въглехидрати, мазнини и белтъчини. За да е полезна и да ни поддържа здрави (нейното реално предназначение), тя трябва да съдържа и фибри, и минерали, и витамини, и микроелементи…</p>     <p>За щастие все повече хора напоследък обръщат поглед към природните дарове и към суперхраните. Това е признак, че искат да възстановят прекъсната си връзка с природата. А ние трябва да си припомняме от време на време, че България изобилства от натурални храни и суперхрани. Те са навсякъде около нас – в двора, в парка, на поляните, на полетата. Също както е било едно време. И също както едно време, те продължават да са източник на здраве и живот.</p> <p><strong>Коприва</strong></p> <p>За повечето хора ползите от копривата се свързват с високото съдържание на желязо. Но освен желязо, в копривата се съдържат 20 аминокиселини, 8 от които са незаменими. Това са тези аминокиселини, които не могат да бъдат синтезирани от организма и е нужно да се приемат чрез храната. Сушената коприва е много богата на белтъчини – цели 25% се съдържат в нея. За сравнение – в свинското месо са 16%.</p> <p>Малко известно е, че съдържанието на витамин C в копривата е по-виско от това на лимоните, а съдържанието на витамин А – от това на морковите. Освен това има големи количества витамин К, който е от голямо значение за съсирването на кръвта. Тя е източник на минерали, като: калций, магнезий, цинк, фосфор, кобалт и др. Листата на копривата са богати и на хлорофил, а той от своя страна има противораково действие и понижава киселиността на кръвта.</p>     <p><strong>Черница</strong></p> <p>Плодовете на черница са изключително богати на витамини. Особено високо е съдържанието на витамин А, С и В2. Срещат се следните минерали – фосфор, натрий, калий и магнезий. В черницата се съдържат 18 аминокиселини. В нейния състав почти липсват мазинини, а количеството на захар е сравнително малко, което я прави подходяща за ежедневна консумация.</p> <p>Черницата се възприема като помощно средство при бронхит; при леки форми на диабет също се използва, заради способността й да намалява нивото на кръвната захар. Доказано е подобрението на дейността на сърдечно-съдовата система.</p> <p>Освен това в нея се съдържа ресвератол – смята се, че той има анти-застаряващо действие, макар че това твърдение не е подкрепено с научни доказателства. Дори и действието на ресвератолът все още да не е изследвано върху човек, при направените тестове върху гризачи са наблюдавани противовъзпалителни и противоракови ефекти.</p> <p>Черницата е добро средство за борба с различни дерматози, заради съдържащия се в нея танин, който има изсушаващ ефект.</p>     <p><strong>Тученица</strong></p> <p>Тученицата може да се види буквално навсякъде. Тя израства дори на съвсем малки площи, достатъчно е само да има почва. Мнозина я смятат за плевел, но всъщност тя съдържа много полезни вещества и витамини и се използва като лек при редица заболявание. Някои от тях са: вирусни инфекции, възпалени сливици, възпаления на половите органи, цистит и др.</p> <p>Високото съдържание на витамин А прави тученицата много полезна за зрението. Само 100 грама са достатъчни, за да приемете половината от необходимата ви за организма дневна доза от този витамин. В тученицата се откриват и витамините В6 и В9, както и минералите: калий, натрий, магнезий, фосфор.</p> <p>Това растение е много подходящо за консумация от вегетарианци – в него се съдържа пет пъти повече омега-3 мастни киселини от спанака. Консумацията на тученица спомага за прочистването на кръвоносните съдове и натрупаните в тялото токсини.</p> <p>Тя е и естествен антибиотик, който унищожава салмонела, туберколозни и други болестотворни бактерии. Важно е да се спомене обаче, че тя не бива да се консумира по време на бременност.</p>     <p><strong>Лапад</strong></p> <p>Лападът, редом с копривата и спанака, е едно от най-предпочитаните растения за консумация през пролетта. Едва ли има баба, която да не се е скитала из полянките през март и април, за да се сдобие с някоя от тези вълшебни „треви“ – неотменна част от свежата пролетна супа.</p> <p>В миналото хората не са знаели например, че лападът има богато съдържание на витамини от групата B – B1, B2, B3, B6, B9, както и – E, C и K. Но днес тези факти са известни. И всеки може да превърне лапада в част от пролетната си вечеря. Той има богато съдържание на хлорофил, в него има протеин, калий, калций, фосфор, желязо, магнезий.</p> <p>Желязото е ценно при лечение на анемия, а антрахиноновите съединения чудесно въздействат на органзма при лениви черва. В лапада има високо съдържание на калций и фосфор. Както добре знаете те са необходими за поддържане на здрави кости.</p> <p>Освен това ползата както от лапада, така и от копривата и спанака по време на пролетната умора, е несравнима. Консумацията им само в продължение на два-три дни напълно ще премахне умората и ще ви зареди с енергия.</p>     <p><strong>Шипка</strong></p> <p>До ден днешен тя продължава да се среща навсякъде. Шипката е диворастящ храст, който няма нужда от засаждане. През годините славата й се е съхранила, за разлика от много други растения.</p> <p>Едва ли има човек, който да не знае, че тя има много богато съдържание на витамин C. Но колко точно е то? Установено е, че в 100 грама плод от шипка се съдържат 2 грама от витамина. Това значи, че плодът има до 30-40 пъти повече витамин С от лимона.</p> <p>Но не само витамин С има в него. Богат е също така на: витамин А , Е, К, В1, В2. Съдържа незаменими мастни киселини омега-3 и омега-6, минерални соли – калиеви, калциеви, фосфорни, магнезиеви. В шипката се съдържа още и пектин, който понижава лошия холестерол и действа изчистващо на организма.</p> <p>Шипките узряват напълно през есента, това е и периодът, в който трябва да се берат. А в студените зимни месеци са чудесно природно средство за борба с грипа и настинката, тъй като укрепват имунната система. Шипките са много ефикасни, когато просто ги счукате и ги залеете със студена вода. Нужно е да ги оставите да престоят 8-10 часа. Така те запазват всички витамини и ценни елементи.</p>     <p><strong>Люцерна</strong></p> <p>Мнозина асоциират люцерната с храна за животните. Истината обаче е, че люцерната е позната отдавна и векове наред е използвана като лекувита храна.</p> <p>Тя съдържа антиоксиданти и всичките незаменими аминокиселини. Много богата е на минерали – калий, калций, цинк, фосфор, магнан, желязо и витамини – A, D, B, B4, B6, E, K, U. Богатото съдържание на фосфор и калций спомага за заздравяване на костите. Затова люцерната се изпозлва при артрит.</p> <p>У нея се откриват изофлавони – вещества, които подпомагат поддържането на нивата на естроген в организма. Именно това тяхно свойство обаче не прави голямото количество люцерна подходящо за консумация по време на бременност.</p> <p>При люцерната, подобно на сока от зеле, се съдържа витамин U. Това я прави подходяща при проблеми с храносмилателната система. Тя, както и зелевият сок, имат свойството да облекчават симптомите на пептичната язва, гастрита и др.</p> <p>А витамин К, който се съдържа в нея, спомага съсирването на кръвта. Това прави люцерната много ценна при обилно кръвотечение.</p> <p>Кълновете от люцерна също са много полезни – в студените зимни дни подобно нещо не само ще ви зареди с енергия, но и ще лечебно въздействие върху вас.</p> <p>Автор: Нели Средкова за HighViewArt.com</p>        