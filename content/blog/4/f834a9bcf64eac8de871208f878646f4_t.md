---
title: f834a9bcf64eac8de871208f878646f4_t
mitle:  "Защо в някои семейства цари щастие, а в други – не?"
description: "Веднъж един млад човек попитал един мъдрец: – Ти си мъдър човек, всички те уважават и те търсят за съвет. Моля те, кажи ми защо твоят семеен живот е толкова щастлив? Каква е тайната?   Мъдрецът се усмихнал и казал: – Ела у дома, бъди мой гост. Жена ми ще приготви домашен сладкиш. Отишли заедно …"
image: "https://cdnone.netlify.com/db/2017/09/love-2291586_640-e1505328715878.jpg"
---

          <img src="https://cdnone.netlify.com/db/2017/09/love-2291586_640-e1505328715878.jpg"/>Снимка - Pixabay         <h3>Веднъж един млад човек попитал един мъдрец:</h3> <h3>– Ти си мъдър човек, всички те уважават и те търсят за съвет. Моля те, кажи ми защо твоят семеен живот е толкова щастлив? Каква е тайната?</h3> <p> </p>   <h3>Мъдрецът се усмихнал и казал:</h3> <h3>– Ела у дома, бъди мой гост. Жена ми ще приготви домашен сладкиш.</h3> <h3>Отишли заедно в дома на мъдреца и се разположили в гостната. Мъдрецът повикал жена си. След малко в стаята влязла красива и ведра жена, която изглеждала много щастлива.</h3> <h3>– Да, скъпи, какво има! – Мила, моля те приготви тесто за твоя прекрасен сладкиш. – Добре, веднага. – отговорила жената.</h3>     <h3>След известно време тя се върнала в гостната и съобщила, че тестото е готово. – Сега добави към него от най-хубавото масло от нашите запаси и от онези вкусни орехи, които пазим за специални случи. – продължил мъдрецът. – Добре – отново отговорила жена му.</h3> <h3>Тя се върнала след десет минути, а мъжът й дал следващото указание: – А сега добави към тестото малко глина от двора и го изпечи. – Добре – отговорила жената и след половин час се върнала, носейки в ръце готовият сладкиш.</h3> <p> </p> <h3>– Разбира се, ние не можем да изядем този сладкиш. – казал мъдрецът – занеси го на прасетата. – Добре – отново отговорила жената.</h3>     <h3>Гостът бил шокиран от видяното. „Но нима това е възможно?! Тази жена покорно изпълни всичко, което й нареди мъжът й, дори и най-абсурдното… Не възрази нито веднъж и дори не се разсърди, че трябва да изхвърли сладкиша…”, мислел си младият мъж.</h3> <h3>Той бил толкова впечатлен, че решил да повтори този експеримент със своята жена. Когато се прибрал у дома, той още от прага извикал:</h3> <h3>– Скъпа, замеси тесто за сладкиш! – Откъде пък го измисли това? Имаме достатъчно храна вкъщи, пък и аз си имам друга работа! – раздразнено отговорила жена му и се прибрала в стаята си, затръшвайки вратата.</h3> <h3>На другия ден мъжът се върнал при мъдреца и го попитал: – Защо при теб се получи така и твоята жена изпълни охотно всичко, което й каза, а моята даже не ме изслуша?</h3>     <h3>– Всичко е много просто, – отвърнал мъдрецът – между вас няма уважение.</h3> <h3>– И какво да правя сега?</h3> <h3>– Вие двамата трябва да се научите да се уважавате един друг. Но за това, най-напред ти трябва да започнеш да правиш всичко, за да се чувства тя щастлива.</h3> <h3>Замислил се мъжът върху думите на мъдреца и тръгнал към вкъщи. По пътя видял красив розов храст. Спомнил си, че точно такива рози подарил на своята жена, когато поискал ръката й. И после всеки ден й носел по една роза. Но оттогава било минало много време. Вече не помнел кога за последен път й е носил цветя. И сега решил да откъсне една клонка от красивия розов храст и да го занесе на своята съпруга. Когато се прибрал, тя вече спяла и за да не я събуди, той просто оставил розата до възглавницата й.</h3>     <h3>На другата сутрин, за пръв път от много години насам, го чакала сервирана закуска… и една красива жена със сияещи очи. Той я прегърнал и нежно я целунал, точно като някога. От този ден нататък, помнейки думите на мъдреца, мъжът се опитвал да направи своята жена щастлива. А тя му отвръщала със същото.</h3> <h3>Минали няколко години. Един ден на вратата почукал млад мъж. – Чувал съм, че отношенията между теб и твоята жена са образец за семейно щастие и хармония. А при мен нещата вървят много трудно – непрекъснато имаме търкания с жена ми, тя не ме слуша, постоянно спорим за нещо… Кажи ми каква е тайната на семейното щастие?</h3> <h3>Стопанинът се усмихнал и казал: – Заповядай у дома и бъди мой гост. Жена ми тъкмо ще изпече сладкиш…</h3> <p>източник: evolife.bg</p>         