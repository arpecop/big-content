---
title: bf48359a3116ecf42546f10417525fd4_t
mitle:  "Любовта трае три живота"
description: "Казват, че любовта траела три години. След това страстта отслабвала или дори изчезвала, тръпката и привличането не били същите, оставало само уважението.Да, така казват: „Любовта трае три години“. Глупости! Това ще им кажа аз!Любовта няма срок на годност. Тя ще продължи толкова, колкото й позволим. Ако сме искрени един към друг, ако се научим да …"
image: "https://cdnone.netlify.com/db/2017/06/StockSnap_5TA43Z3DYO.jpg"
---

          <img src="https://cdnone.netlify.com/db/2017/06/StockSnap_5TA43Z3DYO.jpg"/>Снимка - StockSnap        <p>Казват, че любовта траела три години. След това страстта отслабвала или дори изчезвала, тръпката и привличането не били същите, оставало само уважението.Да, така казват: „Любовта трае три години“.</p>      <p>Глупости!</p>  <p>Това ще им кажа аз!Любовта няма срок на годност. <strong>Тя ще продължи толкова, колкото й позволим.</strong> Ако сме искрени един към друг, ако се научим да прощаваме, ако обичаме и гледаме любимия със сърцето си, то любовта никога няма да изчезне.</p> <p><strong>Срок на годност има нещо, което може да се развали. Любовта не изгнива</strong>. Тя си остава свежа, красива, истинска. Единствено ние самите можем да я развалим. С лъжи, с обиди, с лоши мисли, с безразличие, с гордост.Ала обичаш ли някой истински, откриваш ли частичка от себе си в него, приятно ли ти е да споделяш и хубавите, и лошите неща с него, да споделяш живота си, то няма място за лъжи и обиди в тази красива любов!</p>     <p>Така че, любовта не трае три години и този, който го е казал, със сигурност не е познавал ЛЮБОВТА!Онази, истинската любов, минава и през бури, и през дъждове, но винаги намира слънцето, винаги търси дъгата. Тя е силна, много силна, тя прощава, тя не лъже, тя греши, но тя се извинява, тя споделя, тя не крие, тя вярва и се доказва всеки ден.Ето това е истинската любов, а не вашата 3-годишната.И ако трябва все пак да й поставя срок на годност, то бих го направила така:“Любовта трае не три години, любовта трае три живота. Защото един живот никога не е достатъчен за двама, които се обичат с цялата си душа!“</p> <p>И ще завърша с един мой любим цитат от Фредерик Бегбеде:</p> <p>„Разбира се, че любовта не трае три години… Любовта, която трае три години, е любов, която не е изкачвала планини и не е потъвала на дъното, а е паднала наготово от небето. Любовта е трайна само когато всеки от двамата знае нейната цена и по-добре да си е платил предварително, инак има опасност да трябва да урежда сметката след това!“</p> <p>източник: iwoman.bg</p>        