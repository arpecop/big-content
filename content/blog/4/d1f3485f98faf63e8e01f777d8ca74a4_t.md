---
title: d1f3485f98faf63e8e01f777d8ca74a4_t
mitle:  "Съмнение и неувереност - До кога?"
description: "Съмненията и неувереността създават много проблеми в нашия живот. Колко често сте си казвали: „Едва ли ще мога да го направя“, „А струва ли си да започвам?“, „А ако не се получи?“, „Правилно ли постъпвам?“ Тези и други подобни мисли издигат препятствия по пътя към осъществяването на нашите намерения, отнемат силите ни, правят ни по-слаби. …"
image: "https://cdnone.netlify.com/db/2017/11/nerivill1-1905261_640-e1510039534732.jpg"
---

          <img src="https://cdnone.netlify.com/db/2017/11/nerivill1-1905261_640-e1510039534732.jpg"/>Снимка - Pixabay        <p><strong>Съмненията и неувереността създават много проблеми в нашия живот. Колко често сте си казвали: „Едва ли ще мога да го направя“, „А струва ли си да започвам?“, „А ако не се получи?“, „Правилно ли постъпвам?“</strong></p> <p>Тези и други подобни мисли издигат препятствия по пътя към осъществяването на нашите намерения, отнемат силите ни, правят ни по-слаби. Неверието в нещо, изобщо не означава, че то няма да стане или че трябва задължително да стане. Всичко зависи от нашите намерения. Ние сами създаваме живота си. И ние сами създаваме препятствията, чрез преодоляването, на които доказваме на себе си, че можем да направим нещо в живота си, да постигнем нещо. Тези мисли и чувства имат позитивно намерение за нас. Те ни карат да повярваме в правилността на нашия избор и да положим повече усилия за постигането на целите си.</p> <p>Тогава струва ли си да полагаме два пъти или три пъти повече усилия? Струва ли си да преодоляваме трудностите, които си създаваме сами?  Страхувате се да не направите грешка, да не направите нещо не както трябва?</p>     <p><strong>Не трябва да се страхувате от това. Всеки резултат е просто резултат. Той не е нито добър, нито лош. Нашите действия са винаги правилни. В крайна сметка няма нито победи, нито поражения, нито грешки. Не си играйте повече на добро-лошо, по-добре – по-зле. Ние се учим цял живот. От своите или от чуждите грешки. Всяка ситуация може да ни научи на нещо позитивно. Тогава струва ли си предварително да предсказваме събитията? Научете се да възприемате неуспехите като уроци, като средство за обратна връзка, а препятствията по пътя си – като възможност да опитате нещо ново. Променете отношението си към съмненията! Възприемайте ги като съюзници.</strong></p> <p>Нека погледнем на съмнението от необичайна гледна точка. Нека помислим за следното: Дълго време /от момента на раждането/, във вашето подсъзнание са се внедрявали определени стериотипи на мислене, които са ви карали да постъпвате по един или друг начин. Например, много пъти сте чували, че дадена болест е нелечима. Много лекари твърдят това, защото така са ги учили. За това пишат в учебниците и във вестниците, говорят по телевизията и радиото. Това означава, че тази мисъл стои дълбоко във вашето подсъзнанието. И изведнъж вие решавате да промените своите мисли и да действате по друг начин. Вие съставяте друга мисловна формула: „Това е болест, която се лекува, ако поема отговорността за нейното възникване и лечение, а не я прехвърлям на някакви външни фактори и на лекарите. Ако за нейното излекуване отстраня подсъзнателните причини и използвам вътрешните ресурси, които са неизчерпаеми.“</p>     <p>Тук идва съмнението. То ви казва, че в подсъзнанието ви е записана друга информация. Съмнението пази предишните ви убеждения. То буквално ви пита: „Сигурни ли сте, че искате да промените старите мисловни форми?“ Това прилича на ситуацията, в която компютърът ви пита: „Наистина ли искате да изтриете старата информация?“ И тук вие имате избор. Можете да се върнете към старите убеждения и тогава нищо няма да се промени или да потвърдите правилността на новите мисловни форми. Съмнението е вашият съюзник, който се грижи за правилността на избора ви.</p> <p><strong>Когато се спасяваме от неувереността и съмненията, трябва да мислим за предстоящите събития по следния начин: „Всеки резултат от моите действия, винаги е правилният резултат, който ми помага да постъпвам правилно и понататък. От всяка жизнена ситуация получавам удоволствие и важни позитивни уроци.“</strong></p> <p>За да се избавите от неувереността и съмненията, трябва да поемете всичко в живота си в свои ръце. Тоест, да поемете отговорност. Ако искате да постигнете някаква цел, формулирайте правилно намерението, отпуснете се и се успокойте. Онова, което ви е необходимо, задължително ще дойде при вас, в най-подходящото време на нужното място.</p>     <p><strong>Увереността е производна на вярата в себе си. Светът, в който живеете е вашият свят, вие го създавате. И затова всичко, което искате да имате в своя свят, задължително се случва. Да вярвате в себе си или не – това е въпрос на избор. Ако изберете да не вярвате, пораждате неувереност и съмнения в своя живот. А ако изборът ви е в полза на вярата, придобивате вътрешна сила. Вярата придава на вашите намерения, на вашите действия и на целия ви живот, необходимата сила и направление. Вяра – Надежда – Любов – това са трите направления и добродетели, на които можете да се опрете, при преодоляването на съмненията и неувереността.</strong></p> <p>източник: psiholog.co</p>        