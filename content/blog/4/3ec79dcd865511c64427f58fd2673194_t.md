---
title: 3ec79dcd865511c64427f58fd2673194_t
mitle:  "2018 - годината на Жълтото земно куче"
description: "Ако не обичате кучетата, вие не обичате верността; вие не обичате онези, които са ви верни, следователно, не можете да бъдете верни. – Наполеон Бонапарт Според Източния календар 2018 ще бъде година на Жълтото Земно Куче. Червеният Огнен петел управлява мъдро и грамотно и дори не бърза да се раздели с нас. През нощта на 16 …"
image: "https://cdnone.netlify.com/db/2017/09/design-2711676_640-e1506677396748.jpg"
---

          <img src="https://cdnone.netlify.com/db/2017/09/design-2711676_640-e1506677396748.jpg"/>Снимка - Pixabay        <p><em>Ако не обичате кучетата, вие не обичате верността; вие не обичате онези, които са ви верни, следователно, не можете да бъдете верни. – Наполеон Бонапарт</em></p> <p>Според Източния календар 2018 ще бъде година на<strong> Жълтото Земно Куче</strong>. Червеният Огнен петел управлява мъдро и грамотно и дори не бърза да се раздели с нас. През нощта на 16 февруари 2018 година обаче Петлето ще размаха криле, ще изкукурига за последно и ще отстъпи трона на Кучето.</p> <p>Кучето е същество неспокойно и през цялата година ще охранява нашето благополучие. То олицетворява справедливостта, никога няма да ни предаде и в годината, когато управлява, можем да се успокоим – всичко ще бъде ясно и справедливо.</p> <p>През 2018 година можем смело да се заемем с всякакви дейности, нали Кучето се хвърля в бой, без да се замисля за последствията. Стихията на земята е свързана със<strong> закони и традиции</strong>, затова в годината на Земното Куче е важно да се придържаме към своите принципи.</p>     <p>Независимо че Кучето не обича промените и не се стреми да се пресели от кучешката колибка в кристален дворец, то ще направи всичко, за да могат жителите на земята да подобрят жилищните си условия. Важното тук е да вярваме в чудеса, а то с радост ще ни подкрепи.</p> <p>И ако през зимата Кучето все още ще се подготвя и подрежда след импулсивното Петле, то до пролетта всичко вече ще бъде готово. След зимния сън мнозина ще могат да разчитат на финансов успех –<strong> жълтият цвят</strong> на годината ще примами паричките.</p> <p>Разбира се, Кучето няма да ни изрови златни кюлчета и няма да ни заведе до съкровище, но който е трудолюбив и настойчив, може да очаква повишение и поощрение, и всякакви блага. При това жълтият цвят се асоциира с енергията на слънцето, той ни зарежда с позитивност, бодрост и добро настроение – да се спори с Жълтото Куче е безполезно, то все едно ще подреди за всички приказен и радостен живот.</p>     <p>Кучето е безкористно и великодушно същество, славата и комфортът не го привличат. Но милото животинче ще се радва, ако се заобиколим с <strong>красиви вещи</strong> и се облечем така, че да се превърнем в крале и принцеси. Така че не бива да ни бъде съвестно да сменим облеклото си и да изтичаме до мола за нови дрешки.</p> <p>През 2018 година се приветстват такива качества като дружелюбност и честност. Дори в общуването с конкурентите ние не бива да лицемерничим и да отстъпваме от правилата – в годината на Кучето никой няма да посмее да ни измами или да измисли някаква мошеническа схема. За повечето хора заплатата ще излезе „на светло“ – така че ще понатрупаме за пенсия.</p> <p>Към всяка дейност през новата 2018 година е важно да се подхожда творчески. Дори да работим най-обикновена работа, можем да постигнем <strong>небивали резултати</strong>, ако проявим фантазия – пода можем да измием с прах с аромат на портокал, а хляба да нарежем на зиг-заг (шефът ще е във възторг и със сигурност ще ни повиши заплатата).</p>     <p>За хората с интелектуални професии в годината на Жълтото Куче ще гори зелена светлина – толкова проекти и открития светът още не е виждал. Трудолюбивото и активно куче винаги ще намери занимание, което да му харесва, носът му надушва сполуката и то ще помогне на всички, които вярват в своя успех.</p> <p>В годината на Кучето не се очакват проблеми със здравето, закаленото жълто псе няма да ни позволи да кихаме и кашляме. Но ще се наложи да се разделим с <strong>вредните си навици</strong> – Кучето не обича, когато се харчат пари за глупости като цигари и алкохол. По-добре е да се купи вкусна хапка и осигури нов покрив за колибата.</p> <p>Между другото, жълтото земно Куче обича да пътешества и картинката пред очите му да се сменя. През 2018 година можете да обиколите целия свят – ще имаме много нови приятели, пък и ще натрупаме впечатления за няколко години напред.</p> <p>Приказни и вълшебни промени ни очакват и в любовната сфера – 2018 година ще бъде изпълнена със срещи и познанства. Семейните двойки ще се почувстват на седмото небе – вторият меден месец може да се проточи през цялата година. А за <strong>свободните младежи</strong> Кучето е приготвило много сюрпризи.</p>     <p>Жълтото земно създание се е договорило с Купидон и вече с пълна сила кове новите стрели – ще стигнат за всички, особено за онези, които мечтаят за среща с дългоочакваната си половинка. През 2018 година ще има много сватбени церемонии. Двойките, създали семейство през годината на Кучето, могат да разчитат на дълъг и задружен съюз.</p> <p>Дечицата, родени в периода, когато управлява Кучето, ще се отличават с добро здраве, весел характер и висок интелект. Така че по-бързо се договаряйте със своя избранник, избирайте подходящ <strong>родилен дом</strong> и купувайте ританки и камизолки, само че не в банални цветове, а с формули и теореми – гениалните деца ще оценят такова посрещане и светът ще научи за новите математици.</p> <p>През 2018 година е много важно да общуваме, да завързваме нови приятелства. Сродната душа ще усетим мигновено, а всякакви враждебни лица ще ни заобикалят отдалече (нали кучето е до нас – то така ще залае и заръмжи, че враговете веднага ще блокират).</p>     <p>Жълтото земно Кученце няма да хапе – само ще върти опашка и ще подава лапа по команда. Но на задни лапи стопанинът на годината ще застава само пред <strong>добрите хора</strong> – полезно ще бъде да поработим върху себе си и да понатрупаме позитивност и дружелюбност.</p> <p>За да ни донесе 2018 година щастие, любов и всякакви блага, трябва да запомним няколко правила – да не джавкаме за дребни неща, да не хапем, да вярваме на хората и да не ръмжим, а да решаваме въпросите дипломатично и търпеливо. Тогава и господарят на годината, радостно ще скимти, с готовност ще легне пред нас по гръб, а животът ни няма да бъде кучешки.</p> <p><em>Източник: margaritta.net</em></p>        