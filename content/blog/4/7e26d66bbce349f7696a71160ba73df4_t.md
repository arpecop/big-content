---
title: 7e26d66bbce349f7696a71160ba73df4_t
mitle:  "7 доказани начина да се почувствате по-добре на момента"
description: "Случвало ли ви се е да се събудите сутринта, да се чувствате чудесно и да сте сигурни, че ви предстои един страхотен ден? По-късно през деня нещо се обърква и ви разваля доброто настроение. В такива моменти си казваме: „Ех, а всичко ми вървеше толкова добре досега.” В такива моменти не бива да се отчайвате …"
image: "https://cdnone.netlify.com/db/2017/04/beauty-1132641_640.jpg"
---

          <img src="https://cdnone.netlify.com/db/2017/04/beauty-1132641_640.jpg"/>Снимка - Pixabay        <p>Случвало ли ви се е да се събудите сутринта, да се чувствате чудесно и да сте сигурни, че ви предстои един страхотен ден?</p> <p>По-късно през деня нещо се обърква и ви разваля доброто настроение. В такива моменти си казваме: „Ех, а всичко ми вървеше толкова добре досега.” В такива моменти не бива да се отчайвате или да се самосъжалявате, а да направите нещо, с което да си върнете отново настроението.</p> <p>Преди месец, учени от университета по психология в Бирмингам, направиха изследване на тема: „Какво да направим, за да подобрим настроението си веднага?” 7-те идеи, които ще прочетете по-долу са базирани на реални изследвания и наистина работят.</p> <p><strong>1. Споделете с приятел</strong> Ако се чувствате зле- споделете с приятел. Приятелите са тези, които най-добре знаят как да ви разведрят. Добрият приятел може да ви даде съвет или просто да бъде до вас в този труден момент, като го направи по-лек.</p>     <p><strong>2. Раздвижете се</strong> Един от най-сигурните начини да се почувствате по-добре е като направите една малка тренировка. Тайната е, че тренирайки тялото си, мозъкът ни освобождава голямо количество ендорфини, а както знаете- ендорфинът е хормонът на щастието. Тук не говорим за сериозна двучасова тренировка във фитнес залата, където са нацепените батки. Достатъчно е да потичате 10-15 минути, а ако сте у дома- направете няколко лицеви опори, клякания, малко йога. Ефектът от тренировката е почти мигновенен и идва до около десетина минути след започване на упражненията.</p> <p><strong>3. Излезте навън</strong> Чистият въздух и слънчевата светлина се отразяват много добре на тялото и духа ни. Не знам дали знаете, но в Скандинавските държави има много малко слънчеви дни и въпреки че хората там имат много добър стандарт на живот, често страдат от депресия, защото имат хронична липса на витамин D (витаминът, който се образува от слънчевите лъчи).</p> <p><strong>4. Дишайте дълбоко</strong> Една минута дълбоко дишане е равна на 10 минути спокойно ходене. Ако нямате възможност да излезете навън, намерете спокойно място у дома и дишайте бавно и дълбоко. Учените от Бирмингам твърдят, че дълбокото дишане изчиства 70% от токсините в организма ни намалява напрежението веднага.</p>     <p><strong>5. Изхвърлете негативните хора от живота си</strong> В повечето случаи, именно друг човек е отговорен за лошото ви настроение. Това може да колегата, който постоянно се оплаква от живота си или „приятелят”, който е толкова самовлюбен, че постоянно говори за собствените си постижения и всяка втора негова дума е: „Аз”. Съветът на психолозите е прост- избягвайте хора, които ви карат да се чувствате зле.</p> <p><strong>6. Пийте повече вода</strong> Този съвет може да се стори глупав на някои, но според учените- 21% от главоболията се дължат на лека дехидратация. Истината е, че някои хора просто забравят да пият вода. Ако сте от тях, създайте си навици и пийте по минимум 2-3 литра вода на ден.</p> <p><strong>7. Помогнете на някого</strong> Помагайки на другите, всъщност помагаме и на себе си, защото се чувстваме по-добре. Не е нужно да търсите някаква голяма кауза, в която да се включите. Оставете на Бил Гейтс да се бори срещу глада в Африка. Това, което вие можете  да направите е да излезете навън и да купите парче пица и чашка кафе на бездомник. Ако досега не сте помагали безвъзмездно на непознати хора- опитайте. Няма нещо, което да накара човек  да се почувства по-добре от това да помага на другите. Изберете един съвет от списъка и преминете към действие. Ако изпълните и 7-те съвета, гарантирано ще се почувствате по-добре.</p> <p>източник: http://mylove.bg</p>        