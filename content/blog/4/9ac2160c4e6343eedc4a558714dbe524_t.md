---
title: 9ac2160c4e6343eedc4a558714dbe524_t
mitle:  "15 цитата за закона за привличането от Естер и Джери Хикс"
description: "Естер и Джери Хикс са американски автори на книги, посветени на Закона за привличането. Сред тях са: „Законът на привличането: Основите на учението на Абрахам“, „Поискай и ще ти бъде дадено“, „Ново начало“ и др. 1. Всеки път, когато благославяш нещо, всеки път, когато оценяваш нещо, всеки път, когато се чувстваш добре заради нещо, казваш …"
image: "https://cdnone.netlify.com/db/2017/05/pexels-photo-320006.jpeg"
---

          <img src="https://cdnone.netlify.com/db/2017/05/pexels-photo-320006.jpeg"/>Снимка - Pexels         <p><em>Естер и Джери Хикс са американски автори на книги, посветени на Закона за привличането. Сред тях са: <strong>„Законът на привличането: Основите на учението на Абрахам“, „Поискай и ще ти бъде дадено“, „Ново начало“</strong> и др.</em></p>   <p>1. Всеки път, когато благославяш нещо, всеки път, когато оценяваш нещо, всеки път, когато се чувстваш добре заради нещо, казваш на Вселената: „Още от това, моля. Още от това, моля.“.</p> <p>2. Твоята работа не е да го направиш, твоята работа е да му позволиш да се случи. А ти му позволяваш да се случи с позитивното мислене, не с негативното,… с мислене, изпълнено с надежда, не със съмнения,… с вяра, че ще се случи, а не с убеденост, че няма да се случи… и с това да казваш на себе си, че се чувстваш наистина добре!</p> <p>3. Дай си любовта, която търсиш, и Вселената ще ти изпрати хора, които да й паснат.</p> <p>4. Никога не предприемай действие, ако вътрешно си убеден, че няма да се получи, защото това ще доведе до обратен ефект на това, което искаш. Говори със себе си, докато не се почувстваш по-добре. Едва тогава действай, воден от вярата и положителните емоции, а не от съмнението и негативизма.</p> <p>5. Моето бъдеще не е свързано с моето минало. Нищо от това, което се е случило, няма връзка с настоящето, освен ако аз не продължавам да мисля и да говоря за него. Новите мисли днес ще доведат до нови преживявания.</p>     <p>6. Ако спреш да анализираш всичко и просто се огледаш за малките неща, ще живееш много по-щастливо!</p> <p>7. Законът на Вселената действа така, че не ти позволява да намериш това, което търсиш, ако си убеден, че няма да го намериш.</p> <p>8. Понякога изглежда така, сякаш другите могат да влияят негативно върху настроението ти. Но това не е вярно. От начина, по който ти реагираш, зависи дали ще успеят да те извадят от състоянието на щастие.</p> <p>9. Хората обикновено говорят за това къде са били или къде са сега, а трябва да говорят за това къде искат да бъдат.</p> <p>10. Нищо не изважда на повърхността толкова бързо лошото у другия, както твоето съсредоточаване върху него. И нищо не изважда на повърхността толкова бързо доброто у другия, както твоето съсредоточаване върху него.</p>     <p>11. Вселената не се интересува дали твоите вибрации са вследствие на нещо, което изживяваш, или на нещо, което си представяш. Тя просто приема вибрациите и им отговаря, като изпраща това, което ще си пасне с тях.</p> <p>12. Как те карат да се чувстваш нещата, на които отделяш най-голямо внимание? Ако те карат да се чувстваш зле, просто промени фокуса си.</p> <p>13. Тренирай себе си така, че да не се колебаеш. И още щом забележиш колебанието, да отвръщаш поглед от него. Защото виждаме само това, което гледаме.</p> <p>14. Чувствата са като вълни. Не можем да ги спрем да прииждат, но можем да решим върху коя вълна да караме сърф.</p> <p>15. Ти никога не си извън своя път. Просто понякога се фокусираш върху неща, които ти пречат да го оцениш.</p> <p><em>подбор и превод: gnezdoto.net</em></p>         