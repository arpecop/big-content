---
title: ccbd3390f017763c44f75c94adc49a34_t
mitle:  "Негативните мисли - как да се отървем от тях"
description: "Събуждали ли сте се сутрин мислейки за „нищо“? Свежи и отпочинали. Спомняте ли си състоянието на покой при такава утрин? Обикновено в главите ни ежедневно препускат над 70 000 мисли – позитивни и негативни. Но какво правим, за да ги контролираме? Въобще опитваме ли се? Повечето хора оставят мислите да управляват живота им. Те не …"
image: "https://cdnone.netlify.com/db/2017/06/StockSnap_543AN96EAW-696x464.jpg"
---

          <img src="https://cdnone.netlify.com/db/2017/06/StockSnap_543AN96EAW-696x464.jpg"/>Снимка - StockSnap        <p>Събуждали ли сте се сутрин мислейки за „нищо“? Свежи и отпочинали. Спомняте ли си състоянието на покой при такава утрин? Обикновено в главите ни ежедневно препускат над 70 000 мисли – позитивни и негативни.</p> <p>Но какво правим, за да ги контролираме? Въобще опитваме ли се? Повечето хора оставят мислите да управляват живота им. Те не знаят, или не вярват, че имат избор и друга възможност.</p> <p><strong>Какво представлява мисълта и каква е нейната роля?</strong></p> <p>Мисълта е един от многото инструменти на съзнанието. За да ни стане по-ясно, трябва да си зададем следния въпрос: „Кое е това нещо, което контролира мислите?“ Изглежда самосъзнанието не се изчерпва само с нашите мисли. Притежаваме по-дълбоко състояние на ума, по-върховно от мисълта. То е в състояние да обори дори и логиката в името на целта.</p> <p>Това върховно състояние е АЗ-ът, нашата същност, наричана с много имена. Душа, подсъзнание, интуиция, свръхсъзнание, воля, вяра, Бог, сърце, любов, съдба – както искате го наричайте, то е там и представлява нашата истинска същност.</p> <p>Може би душа е най-правилното наименование, защото има нещо загадъчно и неизвестно в това название, също както във всеки човек. И той, АЗ-ът, контролира целия парад, било то съзнателно или несъзнателно (подсъзнателно) за нас.</p> <p>Понякога лети от радост, друг път се свива на топка, затворен зад решетките на логиката. Въпреки че усещаме напрежение, ние се самоубеждаваме, че така е редно. А това означава, че сме попаднали в капана на догмите и еталоните на обществото. Следваме логичния и правилен път.</p>     <p><strong>Грешката, която често допускаме.</strong></p> <p>Вместо да контролира мислите си, човек започва да потиска АЗ-ът, душата си, по този начин си навлича душевни и физически проблеми. Когато следваме хаотичните мисли, чувствата на неудовлетвореност и тревожност нарастват. Ние не слушаме АЗ-ът.</p> <p>Осланяме се на информацията от медиите, следваме „успелите“, политиците, съобразяваме се със „системата“, догмите, шаблоните – играем все чужди роли, при това не само една. В най-добрия случай можем да изживеем живота на някой друг, но това означава да пропилеем шансa да развием истинския си потенциал и да открием личните си дарби.</p> <p><strong>Решението – контрол над мислите.</strong></p> <p>За да върнем юздите отново в ръцете на АЗ-ът, ние трябва да слушаме преди всичко себе си. Същинската част идва в това да успокоим мислите си до тяхното пълно отсъствие. Съзнанието трябва да остане „равно като спокойна водна повърхност“. Да забравим общественото мислене, което е създало измислен образ-идеал, който неволно следваме.</p> <p>Мисленето е волеви процес, също както говоренето и ходенето. Не е нужно да се напрягаме за да спрем да мислим, напротив, точно обратно. Защо трябва да извикваме една и съща мисъл, отново и отново? По-лесно е да я оставим просто да мине, без да се захващаме за нея.</p> <p>Емоциите и мислите са част от една и съща система. Много хора се опитват да контролират емоциите си, но това е невъзможно и тотално погрешно. Единственото, което можем да променим е отношението ни към емоциите. Мисълта е връзката между АЗ-ът и емоциите.</p> <p>С мислите си предаваме смисъл на ситуациите и много често им преписваме прекалено голяма и ненужна тежест. Почти всички (да не кажем всички) притеснения са породени от грешно насочване на мисълта. Мислим за вчера, за утре, но не и за сега. Като се има предвид, че „сега“ е единственото нещо, над което имаме контрол, е добра идея да се съсредоточим в настоящето.</p> <p><strong>Дишането.</strong></p> <p>Всяка емоция притежава уникален модел на дишане. Като знаем това може да накараме дишането да работи в наша полза. Когато сме притеснени или уплашени, дишаме плитко, учестено и бързо. Това насища кръвта с кислород и подготвя тялото за рискова ситуация.</p> <p>Нервната система от своя страна подготвя целия организъм за борба, променяйки параметрите на ендокринната система. Веднага след това и да се опитаме да мислим позитивно няма да се получи, химията си е казала думата. Въпреки това ние имаме контрол.</p> <p>Дишането е тънката връзка между съзнателно и несъзнателно. Не случайно ни е дадена тази възможност да контролираме този процес. Ако не го контролираме, процесът преминава в автономен режим – по това дишането си прилича с мисълта. Ако съумеем да дишаме бавно и дълбоко за продължително време, пулсът намалява, кръвното се нормализира, а съзнанието се изчиства.</p> <p>Има много техники за дишане, като най-елементарната се състои в дълбоко и бавно вдишване с последвано бавно непринудено издишане.</p>     <p><strong>Ластичният трик.</strong></p> <p>С този трик може да изчистите ума си от негативни мисли само с обикновен ластик. Методът е добро начало за хората, които не намират свободно време за себе си.</p> <p>Тънък ластик се слага на китката или на някой пръст. Всеки път когато негативна мисъл се появи дръпвате ластика, така че да ви ужили. По този начин мозъкът асоциира негативната мисъл с болката.</p> <p>Чрез силата на навика скоро ще забравите за всички мисли, които „пораждат болка“. Това може да използвате като помощен инструмент в ежедневието, когато нямате време да се отдадете на дишане или медитация.</p> <p><strong>Самоконтрол чрез визуализация.</strong></p> <p>Визуализацията и въображението са едни от най-силните инструменти на мозъка. Всъщност, насочената визуализация е вид активна медитация. Както когато сънуваме, така и когато използваме въображението си, мозъкът е силно активен.</p> <p>Ако искаме да изчистим негативните мисли, може да си представим, че ги захвърляме встрани, извън полезрението. Сякаш ги избутваме с ръце във всички посоки, поправяме си път напред, съсредоточавайки се в далечината. Докато пред нас се разкрие красивата гледка на спокойствието.</p> <p>Всеки сам може да открие различни методи за подчиняване на мислите си, нужно е само търпение и свободно време за себепознание.</p> <p>Колкото и да търсим спокойствие отвън, то е скрито вътре в нас. Грешката на повечето хора е, че не считат негативното мислене за проблем, търсейки причината някъде отвън, обвинявайки живота, съдбата и т.н.</p>     <p><strong>Ето ги и съветите ни за позитивно и свежо мислене:</strong></p> <p>. Радвайте се на всичко, до което се докоснете и се наслаждавайте на момента. . Не очаквайте нищо, но въпреки това следвайте мечтите си. . Усмихвайте се докато сте пред огледалото. . Хранете се бавно и с наслада. . Следвайте сърцето си! . Съсредоточете се в момента, забравете за вчера и не се вълнувайте за утре… Задавайте си въпроса: „Какво мога да направя в момента?“ . Забравете за чуждото мнение! . Винаги намирайте време да правите това, което обичате. . Отделяйте време за себепознание. . Похапвайте повече плодове и зеленчуци и по-малко обработена храна. . Спортувайте или най-малко ходете по 2-3 км всеки ден.</p> <p><strong>И както е казал Стив Джобс:</strong></p> <p>„Времето ви е ограничено, затова не го губете, живеейки живота на някой друг. Не попадайте в капана на догмите, които са да живеете с резултатите от мисленето на други хора. Не позволявайте на шума от мнението на другите да заглуши вашия вътрешен глас. И най-вече, имайте куража да следвате сърцето и интуицията си. Те по някакъв начин вече знаят какъв наистина искате да станете. Всичко друго е второстепенно…“</p> <p><em>Източник: svetovnizagadki.com</em></p>        