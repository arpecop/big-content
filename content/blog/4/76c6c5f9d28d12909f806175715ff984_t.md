---
title: 76c6c5f9d28d12909f806175715ff984_t
mitle:  "Как се държат умните хора с тези, които не им харесват"
description: "В идеалния свят всички хора, с които ни се налага да общуваме, са добри, внимателни, умни, щедри. На тях им харесват нашите шеги, а на нас – техните. Ние бихме живели в прекрасна среда, където никой никога не е разстроен, никой не се кара и не клевети другите. Но, както вече сте забелязали, ние не …"
image: "https://cdnone.netlify.com/db/2017/04/girl-2207214_640.jpg"
---

          <img src="https://cdnone.netlify.com/db/2017/04/girl-2207214_640.jpg"/>Снимка - Pixabay        <p>В идеалния свят всички хора, с които ни се налага да общуваме, са добри, внимателни, умни, щедри. На тях им харесват нашите шеги, а на нас – техните. Ние бихме живели в прекрасна среда, където никой никога не е разстроен, никой не се кара и не клевети другите.</p> <p>Но, както вече сте забелязали, ние не живеем в идеален свят. Някои хора ни подлудяват, а самите ние сме способни да извадим от релси други. Не ни харесват тези, които не са внимателни към другите, резки са, пускат слухове, тикат си носа в нашите работи или просто не разбират шегите ни, но очакват ние да се смеем над техните. Навярно, сте си задавали въпроса, <strong>може ли да бъдем обективни по отношение на тези, които постоянно ни дразнят и с които за нищо на света не бихме искали да обядваме заедно, и как да се научим да бъдем доброжелателни с всеки човек, с който се срещаме.</strong></p> <p>Дори в идеалния свят е нереално да се създаде отбор само от хора, които ти се иска да поканиш на барбекю. Затова <strong>умните хора често общуват с хора, които не обичат</strong>. Те просто са принудени да го правят. <strong>И ето как го правят</strong>.</p> <p><strong>1. Те признават, че не могат да се харесват на всички.</strong></p> <p>Понякога попадате в капан, мислейки си, че сте добри. Смятате, че се харесвате на всички, с които се срещате, дори когато това не се случва. Но вие неизбежно ще се сблъсквате с трудни хора, които се изправят срещу това, което вие мислите. Умните хора знаят това. Те признават също, че конфликтите и разногласията са резултат на разликата в системите от ценности.</p> <p><strong>Човек, който не ви харесва, по принцип, не е лош човек. Причината за вашето неприемане е в това, че имате различни ценности и тази разлика създава напрежение</strong>. След като признаете, че не всички ви харесват и вие не се харесвате на всички поради разликата в ценностите, вие ще успеете да изключите емоциите при оценка на ситуацията. Това ще ви помогне да постигнете разбирателство.</p>     <p><strong>2. Те търпят (а не игнорират или уволняват) тези, които не обичат</strong></p> <p>Разбира се, вие можете да се примирите с нечия непрекъсната критика, стискайки зъби в отговор на глупави шеги, или да не обръщате внимание на нечие досадно присъствие, но <strong>няма по-лошо нещо от това постоянно да подтискате раздразнението си</strong>. От гледна точка на резултатите, прекомерният стремеж да завоювате симпатиите на хората е доста по-голям проблем, отколкото отсъствието на тези симпатии.</p> <p>Необходими са ви хора, които имат различни гледни точки и не се страхуват да спорят. <strong>Те обикновено са хора, които не ви дават да вършите глупости</strong>. Това не е лесно, но тях трябва да ги търпите. Често тези, които хвърлят ръкавицата или ви провокират, пробуждат във вас ново разбиране и ви помагат да придвижите групата към успеха. Помнете, че вие също не сте съвършени, но въпреки това, хората ви търпят.</p> <p><strong>3. Те са вежливи с тези, които не обичат</strong></p> <p>Независимо от чувствата ви по отношение на някого, човек ще се ориентира по вашето поведение и отношението към него и вероятно ще се отнася към вас по същия начин. Ако вие сте груб, другият по-скоро ще загуби приличие и ще ви нагруби в отговор.</p> <p>Умението да владеете лицето си има голямо значение. Длъжни сте да бъдете в състояние да покажете, че смятате човека за професионалист и да се отнасяте добре към него. Това ще помогне да не слизате до неговото ниво или да бъдете въвлечени в това, което той прави.</p>     <p><strong>4. Те се стараят да нямат очаквания</strong></p> <p>Хората често имат нереални очаквания по отношение на другите. Можем да очакваме, че в определена ситуация другите ще действат точно така, както бихме действали ние, или да кажат това, което ние бихме казали, т.е. искаме да чуем в момента. Но това е нереално. Хората имат вродени лични черти на характера, които в повечето случаи определят тяхната реакция. Да очакваш от другите същите действия, които би предприел ти – значи да си готов за разочарование и раздразнение.</p> <p><strong>Ако човек всеки път предизвиква у вас едни и същи чувства – настройте съответно и очакванията си.</strong>По този начин, ще сте психически готови и неговото поведение няма да ви дразни.<strong>Умните хора правят това през цялото време. Тях никога не ги учудва поведението на несимпатичните му хора.</strong></p> <p><strong>5. Те анализират не опонента, а себе си.</strong></p> <p>Независимо от това, което вие изпитвате, хората не могат да влязат в кожата ви. Важно е да управлявате чувствата си, когато имате работа с някой, който ви дразни. <strong>Вместо да мислите за това, че този човек ви дразни, съсредоточете се върху това как вие реагирате.</strong> Често не ни харесва в другите това, което не ни харесва и в нас самите. Освен това, те не създават „бутона“, те само го задействат.</p> <p>Определете точно пусковите механизми, които биха могли да повлияят на чувствата ви. Тогава ще сте в състояние да предвидите реакцията, да я смегчите или дори да я промените. <strong>Помнете, че е по-лесно да промените вашето възприятие, отношение и поведение, отколкото да заставите някого да стане друг човек.</strong></p>     <p><strong>6. Те правят пауза и поемат дълбоко въздух</strong></p> <p>Има неща, които ви дразнят постоянно. Може би, това е колега, който постоянно не спазва сроковете, или момче, което се шегува глупашки. Разберете какво точно ви дразни и какво натиска бутона. По този начин, ще можете да се подготвите за това. Ако можете да направите пауза и да поемете контрола над бъдещия адреналин, а след това да се обърнете към интелектуалната част на вашия мозък, вие ще успеете по-добре да проведете преговорите и да обосновете вашите разсъждения. <strong>Дълбокото поемане на въздух и една неголяма крачка назад ще ви помогнат да се успокоите, да се защитите от прекомерна възбуда, и така да пристъпите към работа с по-ясен ум и открито сърце.</strong></p> <p><strong>7. Те заявяват гласно потребностите</strong></p> <p>Ако някои хора постоянно ви досаждат, спокойно им дайте да разберат, че техния маниер на поведение и стил на общуване е проблем за вас. <strong>Избягвайте обвинителни фрази</strong>, опитайте да използвате формулата: „Когато вие…, то аз чувствам…“ Например: „Когато ме прекъсвате на съвещание, това аз чувствам, че не цените работата ми“. След това направете пауза и дочакайте отговора.</p> <p>Възможно е, да забележите, че другият човек не е разбрал, че изказването ви още не е завършило или колегата ви така да е развълнуван от идеята си, че възбуден да не ви е изчакал.</p> <p><strong>8. Те поддържат дистанция</strong></p> <p>Ако всички останали начини не помагат, умните хора създават дистанция между себе си и тези, които не им харесват. <strong>Извинете се и вървете по своя път</strong>. Ако това става на работа, преместете се в друга стая или сядайте на другия край на масата на заседанията. Намирайки се по-надалеч и имайки перспектива, вие може да сте в състояние да се върнете към обсъждане и взаимодействие с тези хора, които не ви се харесват и да не се безпокоите за тези, които не ви харесват,</p> <p><strong>Разбира се, всичко щеше да бъде по-просто, ако можехме да прощаваме на хората, които не ни харесват.</strong> За съжаление, всички знаем, че това в живота трудно се получава.</p> <p><em>Автор  Дейвид Уилям</em></p> <p><em>Източник: </em>http://www.lifehack.org/</p> <p><em>Превод Таня Темелкова</em></p> <p> </p>        