---
title: 82084c31dfc5bc67e78a2d4e306c60f4_t
mitle:  "Как да „освободите“ ума си и да се чувствате наистина спокойни"
description: "Ако в последно време се чувствате постоянно преследвани от различни притеснения и отрицателни мисли, значи определено имате проблем. Психическата настройка влияе не само на физическото здраве, но и на настройката и желанието за живот изобщо. Това, което трябва да направите, е да освободите съзнанието си, като направите някои малки промени. Понякога, колкото и да се …"
image: "https://cdnone.netlify.com/db/2017/10/woman-2244655_640-e1509385041666.jpg"
---

          <img src="https://cdnone.netlify.com/db/2017/10/woman-2244655_640-e1509385041666.jpg"/>Снимка - Pixabay        <p>Ако в последно време се чувствате постоянно преследвани от различни притеснения и отрицателни мисли, значи определено имате проблем. Психическата настройка влияе не само на физическото здраве, но и на настройката и желанието за живот изобщо. Това, което трябва да направите, е да освободите съзнанието си, като направите някои малки промени.</p> <p>Понякога, колкото и да се опитвате да „избягате“ от някои лоши мисли, те толкова по-упорито започват да ви преследват. Това обаче не трябва да ви кара да губите надежда. Най-добрият начин да освободите ума си от негативните мисли, е като ги замените с други положителни или пък, като решите проблема, който е причина за тях.</p>  <p>Ето няколко прости начини, с помощта на които може да „изчистите“ съзнанието си и може да се почувствате наистина спокойни и щастливи:</p>     <p><strong>1. Научете се да прощавате.</strong></p> <p>Това е един от най-добрите съвети, които ще ви помогнат да спрете да се тормозите. На първо място трябва да се научите да прощавате на другите, да се освобождавате от чувството на гняв и разочарование. На второ място трябва да се научите да прощавате на самите себе си – правили сте нещо или сте пропуснали възможност – това не бива да вгорчава живота ви. Приемете случилото се и започнете да живеете начисто.</p> <p><strong>2. Усмихвайте се и се смейте по-често.</strong></p> <p>Дори понякога да не сте в настроение нито за смях, нито за усмивки, опитвайте се да го правите, дори насила. Има много изследвания, които показват, че когато се смеете, мозъкът ви регистрира движенията на мускулите на лицето и освобождава хормони и химикали, които карат хората да се чувстват щастливи и спокойни. А когато се чувствате добре, това ще промени вашата нагласа към всичко, което ви заобикаля.</p>     <p><strong>3. Медитирайте.</strong></p> <p>Разбира се, за човек без опит това е възможно на едно съвсем начално ниво. Медитацията е един от най-добрите начини, по който може да освободите своето съзнание от негативните мисли и тревоги. Това, което трябва да направите, е да се настаните удобно, да затворите очи и да позволите на вашите мисли да „отлетят“. Оставете ги да преминават през ума ви, без обаче да се ангажирате с тях. Правете това по 5-10 минути на ден и със сигурност скоро ще забележите промяна в своето поведение.</p> <p><strong>4. Научете се да бъдете по-оптимистични.</strong></p> <p>Това означава да гледате на нещата от хубавата им страна, да намирате щастие в малките и на пръв поглед незначителни неща. Не се съсредоточавайте само върху негативните аспекти на живота ви, а бъдете по-оптимистично настроени към света. Вашите мисли повлияват на действията ви, така че ако сте по-оптимистични, вие ще се превърнете в едни по-щастливи хора с положителен поглед върху живота.</p> <p><strong>5. Тренирайте.</strong></p> <p>Ако чувствате, че имате нужда да освободите съзнанието си от всички негативни мисли, другото, което може да направите, е да тренирате. Упражненията ще ви помогнат не само да забравите за проблемите, но и да поддържате добра форма. Когато тренирате, вашият фокус се измества към изпълняването на всяко упражнение и така вниманието ви вече не е съсредоточено върху лошите мисли и притесненията. Също така по време на тренировки тялото отделя ендорфини, които помагат на човек да се чувства по-щастлив.</p>     <p><strong>6. Освободете се от вредните за вас хора.</strong></p> <p>Спрете да общувате с хората, които ви карат да се чувствате зле. Нездравословните отношения могат да доведат до негативни мисли и стресови състояния. От друга страна добрите приятели, подходящият партньор и страхотните колеги ще ви накарат да обогатите живота си, изпълвайки ума ви с повече положителни мисли и спомени.</p> <p><strong>7. Освободете се от чувството на вина.</strong></p> <p>То може да бъде много потискащо, депресиращо и разрушително. А в много случаи хората обвиняват себе си за нещо, за което те нямат вина. Ако пък наистина имате вина за нещо, извинете се на когото трябва и се опитайте да направите всичко по силите си, за да поправите последствията от вашата грешка. Ако продължавате да чувствате вина, това по никакъв начин няма да помогне на вас или на другите засегнати.</p> <p>източник: tialoto.bg</p>        