---
title: 101a4d88e35026f2a9ce4f25d836ef71_t
mitle:  "Как правят любов различните зодии?"
description: "На първа среща сте и все още гадаете – има ли смисъл да задълбочавате отношенията си с човека отсреща. Симпатичен ви е, разбирате се добре и флиртът тече с пълна сила, но как ли ще се развият нещата в леглото? Астролозите твърдят, че зодията говори много не само за характера на човека, но и за неговото …"
image: "https://cdnone.netlify.com/db/2017/10/woman-2714174_640-e1507901967906.jpg"
---

          <img src="https://cdnone.netlify.com/db/2017/10/woman-2714174_640-e1507901967906.jpg"/>Снимка - Pixabay        <p>На първа среща сте и все още гадаете – има ли смисъл да задълбочавате отношенията си с човека отсреща. Симпатичен ви е, разбирате се добре и флиртът тече с пълна сила, но как ли ще се развият нещата в леглото?</p> <p>Астролозите твърдят, че зодията говори много не само за характера на човека, но и за неговото поведение в секса. Затова може да го подпитате дискретно под кой знак е роден, а след това да се консултирате с астрологичните характеристики.</p> <p>А те твърдят, че <em><strong>жената Овен</strong></em> е като леденото момиче от приказката. Не бива да се заблуждавате – тази жена е страстна като тигрица и обича да доминира над мъжа. След като веднъж се разпали желанието й, обикновено тя е човекът, който поставя изискванията и определя правилата.</p> <p><em><strong>Мъжът Овен</strong></em> е много взискателен в леглото и не робува на консерватизма в секса. Може да бъде любвеобилен и изключително изобретателен в кревата.</p>     <p>За разлика от Овните <em><strong>дамите Телец</strong></em> държат много на флирта. Правят го дори и несъзнателно, затова често околните ги смятат за лекомислени. Ако се намира в компания с няколко мъже, подобна дама не би пропуснала да изпрати еротични сигнали на всеки един от тях. Колкото повече “клъвнат”, толкова по-доволна е тя, макар че рядко довежда подобни отношения до по-сериозен етап.</p> <p><em><strong>Мъжът Телец</strong></em> е напорист любовник, но може да бъде безкрайно търпелив и грижовен. Много представители на тази зодия започват отрано половия си живот и затова имат богат опит с много жени.</p> <p>Представителката на <em><strong>зодия Близнаци</strong></em> има енергия за цял харем. Ала имайте предвид, че рядко се посвещава само на един мъж и може да използва секса като оръжие, за да изпълните желанията й. Нейната тръпка са обратите в любовта, никак не е склонна да бъде примерна и вярна съпруга.</p> <p><em><strong>Мъжът Близнаци</strong></em> е най-големият Дон Жуан сред себеподобните си от всички зодии и може да уговори почти всяка жена да легне с него. Има репутацията на непоправим сваляч, защото обича тръпката от покоряването на недостижими жени, но често чувствата му са повърхностни. Трудно може да остане верен на една жена за дълго време, не се притеснява да ви изневери дори с вашата приятелка.</p> <p><em><strong>Жената Рак</strong></em> обича да се свие в черупката си и само най-чувственият и търпелив любовник е способен да я извади оттам. Тя изпитва необходимост от сигурност и уют. Перфектна домакиня и къщовница е. Въпреки това, ако намери истинската любов, тази жена ще стане незаменима сексуална партньорка.</p> <p><em><strong>Мъжът Рак</strong></em> е тайнствен и в същото време грижовен. В началото обаче може да се окаже пълна противоположност на зодиакалната си характеристика. Търси дълготрайна връзка и е склонен да се ожени рано.</p>     <p><strong><em>Жената Лъв</em></strong> винаги е в центъра на вниманието и често е най-ослепителната дама в компанията. Ако ви се удаде да я оплетете в мрежите си, знайте, че може да бъде егоцентрична и прекалено суетна. Тя обича да манипулира в спалнята мъжа си или любовника си. Като царица на котките Лъвицата е жизнерадостна, силна и много сексапилна. Не е жена, която можеш да отведеш вкъщи и да превърнеш лесно в домакиня.</p> <p><em><strong>Мъжът Лъв</strong></em> се нуждае от жените повече, отколкото от храната, водата и въздуха. Иска партньорката му да бъде винаги послушна. В леглото се държи така, сякаш се състезава в олимпийски игри по секс и държи да спечели първото място.</p> <p>Представителките на <em><strong>зодия Дева</strong></em> сключват късно брак, а много често и изобщо не се решават на тази стъпка. Не че не са привлекателни, напротив. Просто имат много високи изисквания към кандидатите си и не преувеличават значението на секса в отношенията си с партньора.</p> <p><em><strong>Мъжът Дева</strong></em> е пресметлив, избира си партньорка много внимателно и предпазливо. Често се страхува от обвързване, затова обича да се държи на дистанция дори и при дълготрайна връзка.</p> <p><em><strong>Жената Везни</strong></em> винаги е обкръжена от красиви мъже, тя не си пада по обикновени и безлични партньори. За да привлечете вниманието й, трябва да използвате зрелищни примамки или нестандартен подход, това винаги ще ви даде предимство пред съперника. Пада си по огледални тавани и водни легла. Обича новаторството в секса.</p> <p><em><strong>Мъжът Везни</strong></em> знае как да прелъсти жената с ласки. Отворен е за всякакви нестандартни похвати и непременно държи да задоволи партньорката си. Сексът за него е пълноценно изживяване и може да продължи до сутринта, защото Везните са изключително издръжливи. Не го припирайте! Той иска да се наслади на всеки миг от удоволствието. Но и не чакайте от него да ви бъде верен.</p>     <p><em><strong>Жената Скорпион</strong></em> може да ви изтощи, но никога няма да ви омръзне. Сексапилна и доминираща в леглото, тя иска още веднъж и още веднъж цяла нощ. Основният проблем при нея е, че е силно ревнива, при това често без да има основание.</p> <p><strong><em>Мъжът Скорпион</em></strong> е най-сексапилният представител на зодиака. В секса той набляга на количеството, а не на качеството. Може да прелъсти няколко жени за една вечер. Много внимавайте с него! Този човек е взривоопасен, ако бъде наранен.</p> <p><strong><em>Жената Стрелец</em></strong> е огън, обича да флиртува и да бъде център на внимание на всяка цена. Нищо не й пречи да излезе с един кавалер, а след това да го зареже заради друга компания. Тази жена обаче се интересува само от собственото си сексуално задоволяване.</p> <p><strong><em>Мъжът Стрелец</em></strong> е чаровен, жив и остроумен. Много бързо ще ви зарази със своята жизненост. Не трябва обаче да се залъгвате – погледът му похотливо опипва всяка жена наоколо.</p> <p><strong><em>Жените Козирог</em></strong> външно са резервирани и скромни, но иначе са способни на много силни страсти и чувства. В началото правят впечатление по-скоро на стеснителни, но това е само докато ги опознаете по-добре.</p> <p><strong><em>Мъжът Козирог</em></strong> е бърз и пъргав и не приема “не” за отговор. Гордее се със своята енергия, но е консервативен и не обича да експериментира.</p>     <p><strong><em>Жената Водолей</em></strong> мрази да я форсират в леглото и да я третират само като сексуален обект. Съумеете ли да я изкушите обаче, внимавайте – тя изисква не само секс, а и духовна връзка, затова тежко ви, ако я търсите само за повърхностен флирт.</p> <p><strong><em>Мъжът Водолей</em></strong> е одухотворен любовник, който получава истинско удоволствие в леглото само ако се отдаде с цялото си съзнание на секса и любовта. Жената, която си има работа с представител на тази зодия, трябва да има живо въображение и неизчерпаема енергия.</p> <p>Дамата от <strong><em>зодия Риби</em></strong> е склонна да се увлича по окултното и дори по магиите. Умее да бъде загадъчна, а често е направо вълшебна.</p> <p><strong><em>Мъжът Риби</em></strong> е свикнал да има тайни любовни авантюри и да изневерява. Той не е идеалният съпруг, особено ако сте ревнива.</p> <p>Все пак, астролозите съветват да не прибързвате да съдите за качествата на другия само по зодията. В крайна сметка и звездните предначертания могат да бъдат коригирани, ако другият наистина ви обича.</p>        