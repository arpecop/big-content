---
title: 4825e9d22f3df86ae7600ebd2c36f601_t
mitle:  "За да оцелее любовта, не превръщай другия в нещо, което не е"
description: "Екхарт Толе: Егото решава, че харесва някой и го прави специален. Прави го свой „спасител“. Използва го, за да прикрие постоянното си неудовлетворение, чувството за „недостатъчност”, гнева и омразата, които са скрити в него… Това, което най-често наричаме любов, всъщност е стратегия на егото да избегне капитулация… В този смисъл, испанският език е най-откровен. „Тe …"
image: "https://cdnone.netlify.com/db/2017/06/StockSnap_5ZI00JSCIY-e1497477932292.jpg"
---

          <img src="https://cdnone.netlify.com/db/2017/06/StockSnap_5ZI00JSCIY-e1497477932292.jpg"/>Снимка - StockSnap        <p>Екхарт Толе: Егото решава, че харесва някой и го прави специален. Прави го свой „спасител“. Използва го, за да прикрие постоянното си неудовлетворение, чувството за „недостатъчност”, гнева и омразата, които са скрити в него… Това, което най-често наричаме любов, всъщност е стратегия на егото да избегне капитулация… В този смисъл, испанският език е най-откровен. „Тe quiero“ значи едновременно „Обичам те” и „Искам те”. За егото „Искам“ и „Обичам“ е едно и също. При истинската любов обаче няма „искам”. При нея отсъства желанието да притежаваш или променяш партньора си. Егото решава, че харесва някой и го прави специален. Прави го свой „спасител“. Използва го, за да прикрие постоянното си неудовлетворение, чувството за „недостатъчност”, гнева и омразата, които са скрити в него. Затова, когато егото каже „Обичам го”, то всъщност се опитва да прикрие отрицателните чувства, които винаги го съпровождат: чувството за неудовлетвореност, за нещастие, за безполезност. И макар за кратко, тази илюзия като че ли работи…</p>     <p>Идва момент обаче, когато, несъзнателно, човекът, когото сме направили специален в очите си, се проваля във функцията си да прикрива болката ни, омразата, неудовлетвореността или нещастието ни, безполезността и непълнотата ни. Тогава на повърхността излиза чувството, което прикриваме, проектира се върху нашия избраник, за когото сме мислили, че ще ни „спаси”. И внезапно любовта се превръща в омраза. Егото не осъзнава, че тази омраза е проекция на болката, която е потискало и прикривало. Егото вярва, че другият е виновен за нея. А откъде идва болката? Откъде идва пустотата? От липсата на връзка с теб самия… Някои хора имат много връзки. Те се влюбват и разделят. Много пъти. И обичат за кратко. Защото никой не може постоянно да прикрива болката ни. Никой не може да ни запълни липсите в самите нас. Изходът е в капитулацията. Егото капитулира. Защото сме направили следващата стъпка. Защото сме прогледнали. Това е спонтанен, вътрешен мир, тишина и чувство, че наистина си живо. Този вътрешен покой е това, което е нашата същност. Той е това, което сме търсили в обекта на нашите чувства. То й е това, което е в нас самите.</p> <p>Източник: mostzaknigi.com</p>        