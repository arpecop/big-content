---
title: f48e376cd5940fac75817fe21a3a57d1_t
mitle:  "Какво ни подсказват сънищата?"
description: "Има различни сънища: красиви, ярки, живи, сякаш наяве. Понякога, ако се събудим внезапно, изобщо не ги помним, друг път ни се струва, че нищо не сме сънували. Най-често обаче, грижите, тревогите и дори паниката, предизвикват лоши сънища. Кошмарите ни потискат още повече, ако сме суеверни и приемаме за лош знак различни елементи от съня. Всъщност …"
image: "https://cdnone.netlify.com/db/2017/11/woman-918981_640-e1509866995684.jpg"
---

          <img src="https://cdnone.netlify.com/db/2017/11/woman-918981_640-e1509866995684.jpg"/>Снимка - Pixabay        <p><strong>Има различни сънища: красиви, ярки, живи, сякаш наяве. Понякога, ако се събудим внезапно, изобщо не ги помним, друг път ни се струва, че нищо не сме сънували. Най-често обаче, грижите, тревогите и дори паниката, предизвикват лоши сънища. Кошмарите ни потискат още повече, ако сме суеверни и приемаме за лош знак различни елементи от съня.</strong></p> <p><strong>Всъщност тайните на сънищата не са разгадани докрай. Безспорно към кошмарите има отношение реалната ситуация, в която се намираме, изтиканите в подсъзнанието ни страхове, тревоги и безпокойства.</strong></p> <p>Много хора насън се превъплъщават в съвършено различни индивидуалности, посещават други епохи, извън обсега на техните представи, познания и разбирания. Несъмнено в това има нещо необикновено и тайнствено. В литературата са описани немалко случаи на хора, били насън на места, които в действителност съществуват, но които те никога не са посещавали. Любопитно е, че в техните сънища съвпадат с реалността редица детайли, например врати, брави, цветове и тн.</p>     <p>Обясненията на подобни факти са разнообразни – от премествания във времето и пространството до спомени от предишни прераждания.</p> <p><strong>Нека обаче да се върнем към темата за нормалния сън. Дори да ни действа угнетяващо и да ни измъчва, трябва да избягваме да правим неверни изводи и да се паникьосваме, когато в състояние на напрегнатост, тревожност или страх, ни се присъни нещо неприятно, нещо, което не бихме си пожелали да ни се случи.</strong></p> <p><strong>След като се събудим, трябва спокойно да си дадем сметка, че действителността е различна и съвсем не е толкова страшна. Добре е няколко пъти да си повторим: „Аз се намирам в нормалната действителност, а всичко, което ми се е присънило, е било само сън.“</strong> Например, много от по-възрастните хора, страхуващи се за своя професионален статус, за това, че няма да запазят своята длъжност, че ще бъдат преждевременно уволнени, допълнително си внушават черни мисли. Именно те отразяват сънищата им.</p>     <p><strong>Не бива чак толкова да се ужасяваме от някой сън. Няколко последователни кошмара могат много да ни изнервят, така че когато, се събудим /както и преди да легнем/, спокойно трябва да си кажем, че всичко е наред, че действителността изобщо не е толкова брутална и опасна. Това е най-добрата рецепта. Добре е също така да си спомняме, че имаме за кого да живеем и искаме да свършим още много неща.</strong></p> <p><strong>Скритият език на сънищата, както и неговият анализ показват, че различните символи и тяхното значение – които уж ни заплашват – съвсем не са толкова страшни.</strong></p> <p><strong>Ние невинаги можем да вникнем в значението на даден сън, тъй като той може да бъде просто въображение или парапсихична информация, която достига до нас чрез подсъзнанието ни. А това и до днес остава неизяснено, като механизъм на действие. Най-често правдоподобността на явленията при сънуване идва да ни подскаже нещо друго. Например, ако сънуваме война, съвсем не е задължително подобно трагично събитие да се случи, а може да означава, че ще постигнем някакъв финансов успех.</strong></p>     <p><strong>Заплахата за стресираните и изнервени хора е именно фактът, че те много силно вярват в сънищата си. Най-често сънят не съвпада с това, което ще се случи. А съдържащите се в съновниците значения на сънищата, са толкова различни при различните култури, при хората с различни нрави и обичаи, че на тях трябва да гледаме с огромна доза скептицизъм.</strong></p> <p><strong>Най-доброто решение е да не приемаме сънищата прекалено сериозно или ако им вярваме чак толкова, да се стремим да ги тълкуваме като благосклонни предупреждения и да вземаме предпазни мерки. Не бива също така да позволяваме страховете да ни обсебят и да влияят на качеството ни живот.</strong></p> <p>източник: psiholog.co</p>        