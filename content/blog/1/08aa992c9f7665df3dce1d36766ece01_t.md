---
title: 08aa992c9f7665df3dce1d36766ece01_t
mitle:  "Съществува ли &quot;Единственият&quot; идеален партньор?"
description: "Естер Перел е един от най-добрите световноизвестни семейни психотерапевти. Книгите й са продадени в милионни тиражи, а още толкова хора са гледали нейните TED разговори онлайн. Тя споделя, че един от въпросите, които често й задават, е този за съвременните връзки и концепцията за намирането на „Единствения/Единствената“. Ето какво споделя по въпроса Естер Перел: Идеята за …"
image: "https://cdnone.netlify.com/db/2017/10/architecture-2597556_640-e1509447958205.jpg"
---

          <img src="https://cdnone.netlify.com/db/2017/10/architecture-2597556_640-e1509447958205.jpg"/>Снимка - Pixabay        <p>Естер Перел е един от най-добрите световноизвестни семейни психотерапевти. Книгите й са продадени в милионни тиражи, а още толкова хора са гледали нейните TED разговори онлайн.</p> <p>Тя споделя, че един от въпросите, които често й задават, е този за съвременните връзки и концепцията за <b>намирането на „Единствения/Единствената“.</b></p>  <p>Ето какво споделя по въпроса Естер Перел:</p>  <p><b>Идеята за намирането на „Единствения/Единствената“ е проблематичен за връзките</b>. Днес имаме избор, какъвто не сме имали никога. Ако имаме възможност да избираме между двама или трима души, е чудесно, защото не се чувстваме ограничени, но когато имаме 100 души, от които да избираме, това всъщност създава чувство на тревожност. Този парадокс на избора не ни върши добра работа. На всичкото отгоре, трябва да си вярваме и да се чувстваме уверени за нещо, за което няма как да сме уверени.</p>     <p>И когато най-накрая решим, че сме намерили „Единствения/Единствената“, се появява въпросът какво означава това. Означава, че ти си „Единственият/Единствената“ и си ме накарал да спра да се оглеждам за други, ти си човекът, който е пленил въображението ми до такава степен, че вече не искам да търся друго. Това е началото – че си ме „хванал“, пленил, привлякъл цялото ми внимание. И тогава почвам да мисля, че ако ти си ме накарал да спра да търся друг/а, значи си феноменален/а. А феноменален/а означава, че си спрял вътрешните ми съмнения и терзания, чувствам се сигурен/а и <b>смятам, че ти ще посрещнеш всичките ми нужди, а „всичките ми нужди“ в днешно време е впечатляващо дълъг списък.</b></p> <p>Никога преди хората не са инвестирали толкова в любовта и не били толкова разочаровани. <b>Днес човек иска от партньора си всичко, което в предишни времена е получавал от цялата общност</b>, от „цялото село“. Отношението е: Искам от теб да си моят най-добър приятел, да си моят страстен любовник, да си ми интелектуално равен, да си човекът, с който никога да не се чувствам сам/а, да си човекът, в чието присъствие винаги да се чувствам чудесно, обгрижен/а, красив/а, умен/а, да ми даваш едновременно познатото и непознатото – сигурност, стабилност и предвидимост, но и мистерия, новаторство, приключение и изненада… Списъкът е безкраен.</p>     <p>Разбирате ли какво се случва в днешно време? Това е нещо феноменално – <b>че този човек, който е „Единственият/Единствената“, ще бъде ВСИЧКО. Не съществува обаче само ЕДИН човек, който може да ни даде ВСИЧКО. Никой, без значение колко е феноменален, не може да задоволи всичките ви потребности. Ако вярвате в обратното, се настройте за недоволство, за заблуждение и за разочарование.</b></p> <p>Вместо това, когато мислите за „Единствения/Единствената“, изберете човек, с когото просто можете да си представите, че изграждате нещо общо заедно, че пишете една история заедно. Тази история ще има много обрати, но има нещо в споделените ценности, споделените интереси, привличането, във вълнението в компанията на другия, устремът един към друг, което ще изгради общия ви път. Когато пишете история, постоянно я променяте, редактирате, вмъквате неща и отстранявате части, които вече не се вписват. И това никога не е идеална история. Всяка връзка има проблеми, единственият въпрос е кои са проблемите, с които искате да се занимавате. Ако изберете един партньор, ще се занимавате с едни проблеми. Ако изберете друг – с други.</p> <p><b>„Единственият/Единствената“ не съществува, защото идеални хора и идеални връзки не съществуват.</b></p> <p>Източник: iwoman.bg</p>        