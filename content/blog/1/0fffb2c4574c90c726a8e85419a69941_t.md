---
title: 0fffb2c4574c90c726a8e85419a69941_t
mitle:  "5 заблуди за умните жени"
description: "На първо място искам да уточня, че не съществува точна дефиниция за това кой е умен. Съществуват различни видове интелигентност. Това което е наш дефицит в една сфера от живота компенсираме с умения в друга. За мен лично умна е жената, която умее да поема отговорност за действията си, подрежда умело приоритетите си, самокритична е, …"
image: "https://cdnone.netlify.com/db/2017/09/womens-2694880_640.jpg"
---

          <img src="https://cdnone.netlify.com/db/2017/09/womens-2694880_640.jpg"/>Снимка - Pixabay         <p>На първо място искам да уточня, че не съществува точна дефиниция за това кой е умен. Съществуват различни видове интелигентност. Това което е наш дефицит в една сфера от живота компенсираме с умения в друга.</p>   <p>За мен лично умна е жената, която умее да поема отговорност за действията си, подрежда умело приоритетите си, самокритична е, тя е информирана и образована и умее да комуникира успешно с хора на различни нива на култура успявайки да се постави на мястото на другия за да приеме или обори чуждата гледна точка.</p> <p><strong>Такива жени се открояват от тълпата и предизвикват интерес, но често и неразбиране. Кои са най-често срещаните погрешни схващания, свързани с тях?</strong></p>     <p><strong>1. Умните жени са кариеристки.</strong> Да, много от тях са. Интелигентните хора имат нужда да се развиват и да се учат непрекъснато. Успехът в кариерата често е последица от тази нужда за развитие, но не е задължително приоритет. Умните жени могат да пренасочат амбициите си в различни сфери от живота в зависимост от това какво мислят, че ще ги направи щастливи, а ако не са на прав път винаги са способни да се преориентират.</p> <p><strong>2. Умните жени са властни.</strong> Някои властни жени са умни но не мисля, че има задължителна връзка между тези две качества. В същност бих казала, че една умна жена е много по-способна да даде криле на своите близки – да изисква от тях същия стремеж за развитие, който движи нея самата. Умната жена би позволила на хората около нея да сгрешат, защото тя знае, че собственият опит е най-добрия учител. Умната жена е лидер, а не шеф.</p> <p><strong>3. Умните жени не са сексуални.</strong> Както и умните мъже, умните жени имат по-широк спектър от достъпни за тях удоволствия. Те се наслаждават на работата си, на пътуванията, на успехите, хубавата храна, както и на добрия секс. Умните хора не правят секс с когото и да е, но това не ги прави по-малко сексуални.</p>     <p><strong>4. Умните жени не искат да станат майки и домакини.</strong> Ако една умна жена си постави за цел да бъде добра майка и домакиня и намира смисъл в това, тя ще го направи. Може това да не е типична картинка, защото умната жена не би си позволила да стане финансово зависима. Но много умни жени избират временно да се отдадат на дома, защото знаят, че при нужда винаги могат да бъдат финансово независими. Ще разпознаете умната домакиня по това, че тя не се фокусира над едно нещо и не си губи времето. Поема инициативата, учи нови неща непрекъснато и развира интересите си. За всеки е очевидно, че не зависи от половинката си, въпреки, че печели пропорционално по-малко. Готова е за броени седмици да се върне в професионалния свят, защото контактите и квалификациите й не намаляват с времето.</p> <p><strong>5. Умните жени остават сами.</strong> Една от най-големите заблуди! Това че умните предпочитат да са сами отколкото да са в лоша компания не е причина да останат сами завинаги. Всъщност всеки който твърди това има ужасно мнение за мъжете. Умните мъже харесват интелигентни жени и обратното, при това повечето от тях знаят как и къде да ги срещнат. Ако за определен период от време няма подходящ човек на хоризонта това не става повод за отчаяние.</p> <p>Понякога умните жени се фокусират изцяло върху кариерата, но дори тогава те не са обречени да бъдат сами. Те знаят, че стереотипите за „подходящ” мъж са изтъркани клишета и са наясно че ако искат да имат и семейство и кариера без да се правят компромиси ще насочат интересите си към нежни и любящи мъже които биха се отдали на дома и семейството, защото знаят, че общественото мнение не може да им диктува с кого да бъдат.</p>     <p>Те знаят как да изберат добър баща за децата си, особено ако те са хората които по-често ще са заети с прехраната. А ако жената желае да бъде с мъж отдаден на кариерата като нея и в живота й няма време за дете, тя е наясно, че няма да се чувства по-малко жена ако избере опцията да не бъде майка. Това не би притеснило една умна жена, особено когато решението е взето съзнателно от нея самата.</p> <p>Истина е, че не може да имаме всичко накуп, но когато поставяме ясни приоритети, тогава е много малко вероятно да бъдем за дълго самотни.</p> <p>Умните жени го знаят.</p> <p><em><strong>Автор: Мила Петкова</strong> – доктор по психоанализа и философия на културата в Мадридския университет Комплутенсе.</em></p> <p>източник: gnezdoto.net</p>         