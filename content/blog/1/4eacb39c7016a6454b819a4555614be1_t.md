---
title: 4eacb39c7016a6454b819a4555614be1_t
mitle:  "Когато великите неща се раждат от една затворена врата"
description: "Един ден на Бостънската гара от влака слязла скромно облечена жена и заедно със съпруга си тръгнала към Харвардския университет, за да се срещнат с президента му. Те нямали уговорена среща. Още от пръв поглед секретарят на президента преценил, че тези провинциалисти нямат работа в Харвард и им казал: – Президентът ни ще отсъства през …"
image: "https://cdnone.netlify.com/db/2017/09/stanford-63689_640-e1506430028349.jpg"
---

          <img src="https://cdnone.netlify.com/db/2017/09/stanford-63689_640-e1506430028349.jpg"/>Снимка - Pixabay         <p>Един ден на Бостънската гара от влака слязла скромно облечена жена и заедно със съпруга си тръгнала към Харвардския университет, за да се срещнат с президента му. Те нямали уговорена среща.</p> <p>Още от пръв поглед секретарят на президента преценил, че тези провинциалисти нямат работа в Харвард и им казал:</p>   <p>– Президентът ни ще отсъства през целия ден.</p> <p>– Ще го почакаме – бил отговорът на странната двойка.</p> <p>Няколко часа секретарят игнорирал посетителите с надеждата, че в някакъв момент ще се разочароват и ще си тръгнат. Двойката обаче с поведението си успяла да го убеди, че няма намерение да си тръгне и той, колкото и да не му се искало, все пак се решил да обезпокои президента.</p>     <p>– Може би ако им отделите минутка, те час по-скоро ще си тръгнат?</p> <p>Когато посетителите влезли, президентът ги изгледал сурово и високомерно. Първа заговорила жената:</p> <p>– Имахме син, който в продължение на една година учи във Вашия университет. Той обичаше това място и бе много щастлив да се намира тук. Но, за съжаление, преди една година той внезапно почина. Мъжът ми и аз бихме искали да направим негов мемориал на територията на университета.</p> <p>Президентът никак не се зарадвал на това – дори напротив, раздразнил се още повече.</p> <p>– Госпожо – казал той, – ние не можем да си позволим да поставяме статуи на всеки, който е учил в Харвард и е умрял. Ако го бяхме правили, това място щеше да прилича на гробища.</p> <p>– В никакъв случай – побързала да възрази жената, – ние не желаем да поставим статуя, а да построим нов корпус за Харвард.</p>     <p>Президентът огледал карираната рокля на дамата, която отдавна била загубила цветовете си, и бедния костюм на господина, и възкликнал:</p> <p>– Корпус? Имате ли представа, колко струва един такъв корпус? Та всичките сгради на Харвард струват над седем милиона долара!</p> <p>Жената цяла минута нищо не казвала. След това се обърнала към мъжа си и тихо промълвила:</p> <p>– Толкова е евтино да се построи нов университет? Тогава защо да не си построим свой собствен университет?</p> <p>Мъжът кимнал утвърдително.</p>     <p>Президентът на Харвард изглеждал объркан. Мистър и мисис Станфорд станали и излезли от кабинета.</p> <p><em>През 1891 г. в Пало Алто, Калифорния, железопътният магнат и сенатор Лелънд Станфорд и съпругата му Джейн Станфорд основават университет в памет на единствения си син Лелънд Станфорд-младши, починал през 1884 година, малко преди да навръши 16 години. Университетът „Леланд Станфорд-младши“ днес е по-известен като Станфордския университет или просто Станфорд.</em></p> <p><em>При откриването на университета Лелънд казал на съпругата си: „Децата на Калифорния ще бъдат и наши деца“…</em></p> <p><em>Източник: zenom.pro</em></p>         