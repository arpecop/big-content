---
title: c4b2192783f80a7b4ebef5c9a176ead1_t
mitle:  "За да сме щастливи, трябва да бъдем егоисти"
description: "Много често се сблъскваме с мнението, че е егоистично да поставим себе си на първо място. И когато се грижим за самите нас, се приема, че пренебрегваме другите. Трудно е да се поставим най-отпред в списъка с приоритети, когато има толкова други неща, които отнемат от времето ни. Има начин да намерим време и за …"
image: "https://cdnone.netlify.com/db/2017/04/girl-1459841_640.jpg"
---

          <img src="https://cdnone.netlify.com/db/2017/04/girl-1459841_640.jpg"/>Снимка - Pixabay        <p>Много често се сблъскваме с мнението, че е егоистично да поставим себе си на първо място. И когато се грижим за самите нас, се приема, че пренебрегваме другите.</p> <p>Трудно е да се поставим най-отпред в списъка с приоритети, когато има толкова други неща, които отнемат от времето ни. Има начин да намерим време и за себе си и затова от полза е да си изградим някои дребни, но много важни навици.</p> <p><strong>Да създадем своите малки ритуали</strong></p> <p>Независимо дали сутрин обичаме да тичаме, да правим йога или да се насладим по-дълго на кафето, това е нещо, което задължително трябва да впишем в графика си и да го превърнем в навик.</p> <p>Дори и да не е всеки ден, това е начин да се поглезим и да отделим внимание на това, което обичаме, и самите себе си.</p>     <p><strong>Да умеем да казваме „не“</strong></p> <p>Мнозина имат проблем да отказват, но по този начин поставят себе си на заден план, за да задоволят нечии други желания и нужди.</p> <p>За да преместим фокуса към себе си, е важно понякога да казваме и „не“. Това означава да откажем на приятелите си, които ни молят да излезем, когато искаме да отидем до фитнеса. Или на половинката си, който/която желае да отидем на кино, когато се чувстваме ужасно уморени и единственото, което искаме, е да си легнем и да се наспим.</p> <p><strong>Да отстояваме позицията си</strong></p> <p>Да защитим личното си време невинаги е лесна задача – от шефа, приятелите или дори половинката ни.</p> <p>Има моменти, когато независимо какво правим, нашето „не“ остава нечуто. Но ние заслужаваме и трябва да удовлетворим и своите нужди.</p> <p>И макар понякога да е по-лесно да се пожертваме, за да избегнем ненужната драма, е важно да следим за случаите, когато правим нещо, което наистина не бихме искали, и да се стремим да ги ограничаваме.</p> <p>източник: http://www.tialoto.bg</p>        