---
title: ecd68675b903e7b46514bd1883a99931_t
mitle:  "5 тайни на Закона за привличането"
description: "Въпреки, че Законът за привличането е много прост процес, много от нас имат затруднения да „декларират“ нещата, които наистина искат. Това е така, защото през годините опита и рутината така хубаво са ни възпитали и вкарали в релсите, че са ни откъснали от хармонията с Творението. 1. Използвайте положителни думи Думите са сила. Те са …"
image: "https://cdnone.netlify.com/db/2017/04/environment-1870007_640-e1493213618999.jpg"
---

          <img src="https://cdnone.netlify.com/db/2017/04/environment-1870007_640-e1493213618999.jpg"/>Снимка - Pixabay        <p><em>Въпреки, че Законът за привличането е много прост процес, много от нас имат затруднения да „декларират“ нещата, които наистина искат. Това е така, защото през годините опита и рутината така хубаво са ни възпитали и вкарали в релсите, че са ни откъснали от хармонията с Творението.</em></p> <p><strong>1. Използвайте положителни думи</strong></p> <p>Думите са сила. Те са мощна вибрация и енергия, която има силата да промени реалността. Не се поддавайте на изкушението да отбелязвате, кое не ви харесва и какво не искате в живота си, а вместо това наблягайте на това, което ви харесва и това, което искате. Обърнете внимание как говорите, какви думи използвате и какви послания отправяте.</p> <p>Вместо „Не мога да отслабна, каквото и да пробвам!“ може да се замени с „Горд/а съм, че днес ям само здравословни храни.“ Вижте как се променя самата вибрация. Нали?</p> <p><strong>2. Не настоявайте твърде много. Отпуснете се</strong></p> <p>Често приемаме процеса твърде сериозно, мислим прекалено много и пак го премисляме. Да твориш съзнателно е прост процес. Когато вътрешно го чувстваме като тежест и мъчение – правим го грешно.</p> <p>Когато се опитате да форсирате нещата, затваряте вратите, които биха се отворили за вас от Вселената. Но това не означава да не правите нищо, за да се случат нещата. Необходими са и действия, процес на създаване и творение.</p>     <p><strong>3. Мечтайте!</strong></p> <p>Мечтайте за невъзможните неща. Много пъти мечтаем за кола, като можем да си поискаме цялата фабрика, мечтаем за трохи, като можем да имаме цялата хлебарница. Истинската сила на Закона за привличането е, че трябва да осъзнаем, че имаме неограничен потенциал. Вселената е изобилие. Наистина.</p> <p><strong>4. Премахнете ограниченията</strong></p> <p>Много от нас са готови да изброят хиляди причини, поради които нашите мечти са неизпълними. В детайли. „Знаем как са нещата“. Завършваш, намираш си работа, спестяваш, преживяваш… Спрете!</p> <p>Вашата работа е да мечтаете и да искате, а не да мислите КАК то ще случи. Спрете да поставяте блокади пред Вселената, чрез всякакви ваши проблеми и ограничения. Оставете подробностите на Творението и го оставете то да реши как да изпълни вашите мечти. Не му пречете.</p> <p><strong>5. Най-важният фактор е как се чувствате</strong></p> <p>Наблюдаването на мислите може да е трудно, но чувствата не лъжат. Колкото по-добре се чувствате, толкова повече енергия имате и толкова повече ще привличате нещата, които искате. Просто правете това, което ви кара да се чувствате добре и ще бъдете винаги на прав път.</p> <p><em>По материали от Андреа Шулман (Andrea Schulman).</em></p>        