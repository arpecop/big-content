---
title: 5413b7e7aed7472a050dd899c11eb1e1_t
mitle:  "В любовта и оргазмите аз вярвам"
description: "Реших да преведа тази статия от Ким Анами, защото е един от най-силните текстове, на които съм попадала последно време. Използвам го като своя мантра – всяка сутрин преди да „вляза“ в деня, го прочитам, за да попия от енергията и посланието му. За да си позволя отново и отново… да се доверя. Защото вярвам, …"
image: "https://cdnone.netlify.com/db/2017/09/sand-1630538_640-e1505929803377.jpg"
---

          <img src="https://cdnone.netlify.com/db/2017/09/sand-1630538_640-e1505929803377.jpg"/>Снимка - Pixabay        <p><em>Реших да преведа тази статия от Ким Анами, защото е един от най-силните текстове, на които съм попадала последно време. Използвам го като своя мантра – всяка сутрин преди да „вляза“ в деня, го прочитам, за да попия от енергията и посланието му. За да си позволя отново и отново… да се доверя.</em></p> <p><em>Защото вярвам, че сега – повече от всякога – най-много се нуждаем именно от пълно, дълбоко и безгранично доверие… Отворете своите врати – готови ли сте?</em></p> <p>Намери място в себе си, където изпитваш доверие, и се опитай да поостанеш там.</p> <p>Когато <strong>обичаме</strong>, нашият най-ценен ресурс – това е доверието.</p> <p>Доверието е основата на всичко в една връзка:</p> <p>Безопасно ли е да отворя <strong>сърцето</strong> си за теб?</p>    <p>Ако нараниш сърцето ми – как ще се погрижиш за него?</p> <p>Ако <strong>падна</strong> – ще ме хванеш ли?</p> <p>Ще приемеш ли моята нежност и ще я опаковаш ли с любов?</p> <p>Когато <strong>отворя</strong> краката си така широко както отварям сърцето си – ще навлезеш ли дълбоко и ще решиш ли да поостанеш?</p> <p>Защото аз те искам по-дълбоко, отколкото си мислиш.</p> <p>Искам те толкова дълбоко, че да ме <strong>разтърсиш</strong> цялата.</p> <p>В игрите на предпазливост и доверие, които играем в живота си, победителят винаги вярва повече, вярва по-силно и каквото и да се случи – получава повече.</p> <p>Дори, ако е бил<strong> предаден</strong>.</p>    <p>Най-важната причина, за която си тук, е да се научиш как да обичаш.</p> <p>Така че вземай своите решения, своите най-важни решения, от позиция на доверие и<strong> любов</strong>.</p> <p>Довери се, че Вселената ти е приготвила най-доброто.</p> <p>И тя ще ти го<strong> даде</strong>.</p> <p>Довери се, че любовта ти ще намери дом и сърце, достойни за нея.</p> <p>И тя ще ги <strong>намери</strong>.</p> <p>Твоето решение да се довериш е начален импулс за нови събития в този свят. Вместо винаги да изчакаш да прецениш ситуацията, да анализираш всеки ход и опция – което те прави следствие и реакция – ти можеш да направиш първата крачка.</p> <p>Крачката да се <strong>довериш</strong>.</p>    <p>Това те поставя в по-силната позиция.</p> <p>Защото твоето решение да се довериш, твоето дълбоко<strong> знание</strong>, че каквото и да се случи, за теб ще се погрижат и ще продължиш да обичаш още по-дълбоко – това те качва на ново ниво.</p> <p>Ключът към най-дълбоките и безгранични усещания в любовта и секса, е да запазиш това място на доверие в себе си.</p> <p>Всички твои<strong> усилия</strong> трябва да са насочени точно към това.</p> <p>И от това произлизат всички хубави неща.</p> <p>Животът ти ще бъде окъпан в доверие, добрина и <strong>блага</strong>, които се разпростират върху всичко, през което преминаваш.</p> <p>Оргазмите ти ще те доведат до нови непознати всеобхватни пространства вътре в теб, и ще обагрят живота ти с магия.</p>    <p>Използвай идеята за доверието като своя<strong> мантра</strong>. Остави се да те води и направлява всичко, което правиш.</p> <p>Вярвай повече, вярвай по-силно и наблюдавай как животът отваря краката си за теб.</p> <p>И те обгръща в <strong>топлина</strong> и никога несвършваща нежност.</p> <p>В момента, в който вдигнеш своя гард, караш хората също да вдигат своя.</p> <p>А животът започва да затваря вратите си пред теб. Сокът от него и <strong>потокът</strong> пресъхват.</p> <p>Запомни – силата ти е в това сърцето си, ръцете ти и гениталите ти да дават повече.</p> <p>Намери<strong> място</strong> в себе си, където изпитваш доверие, и се опитай да поостанеш там.</p> <p>Аз ще съм тук, за теб.</p> <p><em>Автор: Ким Анами / Увод и превод: <strong>Силвия Матеева</strong> / Източник:<strong> djavarava.com</strong></em></p>        