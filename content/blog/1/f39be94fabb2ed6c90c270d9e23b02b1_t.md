---
title: f39be94fabb2ed6c90c270d9e23b02b1_t
mitle:  "5 психологически теории, които могат да променят живота ви"
description: "Психологическите теории ни дават представа за нашето поведение и дават отговори за това защо правим нещата, които правим. Някои от тях биха могли дори да променят живота ни. Ние сме човешки същества и обичаме да говорим и да научаваме нови неща за себе си, като се стремим да се впускаме по-дълбоко в това, което ни …"
image: "https://cdnone.netlify.com/db/2017/12/sommerfest-1471809_640-e1514046525630.jpg"
---

          <img src="https://cdnone.netlify.com/db/2017/12/sommerfest-1471809_640-e1514046525630.jpg"/>Снимка - Pixabay        <p>Психологическите теории ни дават представа за нашето поведение и дават отговори за това защо правим нещата, които правим. Някои от тях биха могли дори да променят живота ни.</p> <p>Ние сме човешки същества и обичаме да говорим и да научаваме нови неща за себе си, като се стремим да се впускаме по-дълбоко в това, което ни мотивира. Понякога обаче отговорите на психологическите теории могат да бъдат обезпокоителни и да променят начина, по който възприемаме нашия живот. Веднъж разкрити, може никога да не видим околните в същата светлина.</p>  <p>Ето 5 психологически теории, които могат да променят живота ви:</p>     <p><strong>1. Всичко, от което се нуждаете, е любов</strong></p> <p>Изследването „Харвард Грант“ проследява 268 студенти от Харвард от класовете от 1938-1940 г. в продължение на 75 години, събирайки данни за всички аспекти на техния живот. Заключението на това масивно и продължително изследване? Любовта е най-важното, от което се нуждаете в живота си.</p>  <p>Авторът на изследването, психиатърът Джордж Вайлант, казва, че има два стълба на щастие:</p> <p>„Единият е любовта. Другият е да намериш начин да се справиш с живота, така че да не отблъскваш любовта.“</p> <p>Човек може да има добра работа, много пари и отлично здраве, но ако няма изпълваща връзка, нито едно от тези неща няма значение.</p> <p>Многобройни психологически теории и проучвания разкриват, че свързването с други хора е ключът към щастливия живот. Например Майка Тереза е имала ужасно детство, но е прекарала живота си, грижейки се за другите, и това й е дало голямо щастие.</p>     <p><strong>2. Абсолютната власт покварява, абсолютно</strong></p> <p>Едно изследване показва как властта и силата може да повлияе на нашето поведение. Участниците били разделени в групи от по трима и в тези групи един е бил определян за лидер на групата. Лидерите са били натоварени със задачата да дават точки на останалите членове на групите, в зависимост от техния принос към поставените задачите и начина, по който се справят.</p> <p>По време на експеримента изследователите влизали с чиния с пет бисквити. Лидерите почти винаги изяждали по две бисквити, при това го правели лакомо и невнимателно, с отворени уста, пръскайки трохи навсякъде.</p> <p>Но алчността и лошите маниери не са единствената нежелана поведенческа черта, разкрита в проучването. Изследователите заявяват, че са забелязали и форми на агресия като сексуален тормоз срещу жени и престъпления от омраза срещу малцинствени групи.</p>     <p><strong>3. Вие сте това, което говорите</strong></p> <p>Езикът е невероятно важен и може да повлияе върху начина, по който хората възприемат нас. Но знаете ли, че според няколко университетски преподаватели това също помага да се определи какво забелязваме, какво пренебрегваме и как категоризираме нещата?</p> <p>Лера Бородитски и Анета Павленко използват австралийския аборигенски език Guugu Yimithirr като пример. Този конкретен диалект няма конкретни думи за „ляво“ или „дясно“, така че вместо това аборигените биха използвали „изток“ или „запад“ за тези думи. Френският и испанският приписват пол на обектите, а в Русия, обектите се описват от тяхната форма, а не от материала, от който са направени.</p> <p>Бородитски казва, че езикът е фактор, който оформя начина, по който гледаме на света, а също така оформя нашия начин на мислене както никоя друга форма на учене. Всеки, който някога е научил чужд език, знае, че след като започнете да мислите на друг език, умът ви се разраства по начин, който нищо друго не може да предизвика.</p>     <p><strong>4. Ние можем да обръщаме внимание само на едно нещо в конкретен момент</strong></p> <p>Всички ние искаме да мислим, че можем да изпълняваме много задачи едновременно и се сравняваме с най-добрите, но когато става въпрос за внимание, кой е по-добър, мъжете или жените? Излиза, че нито едните, нито другите.</p> <p>В класическия експеримент, психолозите Кристофър Шабрис и Даниел Симонс създават късометражен филм, който показва два отбора по баскетбол. Едните са облечени в черно, а другите – в бяло. Те си подават баскетболни топки. Участниците биват помолени да преброят броя на пасовете, направени от белия отбор.</p> <p>Експериментът е известен като „Горила тест“. В средата на видеоклипа жена, облечена в костюм на горила, влиза в кадър, няколко пъти се удря по гърдите и после си тръгва. Тя стои в кадър за общо около 9 секунди.</p> <p>Хиляди хора са гледали този видеоклип, но само 50% са забелязали горилата. Това е така, защото когато сте помолени да се съсредоточите върху едно нещо, умът ви не вижда нищо друго.</p>     <p><strong>5. Малките неща имат наистина значение в живота</strong></p> <p>Повечето от нас биха отговорили женитба, раждане на деца, дипломиране или хубава работа на въпроса кои са важните неща в живота ни. Изследванията обаче показват, че това не е така.</p> <p>Всъщност, малките неща ни дават смисъл в живота. Големите обикновено не са пряко свързани с нашето благополучие. Малките неща ни засягат, заради малките триумфи и ежедневните главоболия, които произвеждат.</p> <p>Например, помислете за това как получавате удовлетворение от работата си. Често това е свързано основно с ежедневните трудности по време на работа. Така че, ако те са по-малко, тогава е по-вероятно да имате по-голямо удоволствие от работата. Всички тези малки неща, като по-добри семейни отношения, добро качество на съня, малки възходи и падения по време на работа, допринасят за по-добро качество на живот. Те засягат нашето щастие по начин, по който големите житейски събития не могат.</p> <p>Така че това е вярно, малките неща наистина имат значение и дори психологическите теории потвърждават това.</p> <p>източник: megavselena.bg</p>        