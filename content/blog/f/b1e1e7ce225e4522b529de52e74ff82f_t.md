---
title: b1e1e7ce225e4522b529de52e74ff82f_t
mitle:  "Седмичен хороскоп за 11-17 септември"
description: "Овен През тази седмица разчитайте само на себе си. Трудно ще бъде да се справите с всичко сами, затова още от понеделник започнете с най-важните задачи. Така с течение на времето напрежението ще намалява. В личен план може да има цупене от страна на половинката ви. Опитайте се да включите партньора си в дейността, за …"
image: "https://cdnone.netlify.com/db/2017/09/woman-2299736_640-e1505069192156.jpg"
---

          <img src="https://cdnone.netlify.com/db/2017/09/woman-2299736_640-e1505069192156.jpg"/>Снимка - Pixabay        <p><strong>Овен</strong> През тази седмица разчитайте само на себе си. Трудно ще бъде да се справите с всичко сами, затова още от понеделник започнете с най-важните задачи. Така с течение на времето напрежението ще намалява. В личен план може да има цупене от страна на половинката ви. Опитайте се да включите партньора си в дейността, за да разбере за какво става въпрос и или да ви помогне, или да ви разбере.</p> <p><strong>Телец</strong> Седмицата е подходяща за смяна на имиджа и грижа за външния вид. Сега може да направите нещо по-смело с външността си. Същото се отнася и до начина ви на обличане. Не се колебайте да смените стила и да оцветите дрехите в по-ярки краски. Ако така се чувствате добре не позволявайте на никого да ви засегне със скептицизма си.</p> <p><strong>Близнаци</strong> Общуването на всички нива ще бъде тайната на успеха ви през целия период. Не си позволявайте да подценявате никого. Уменията и знанията дори на най-незначителния за вас човек може да се окажат решаващи, а вие постигнете повече именно благодарение на тази помощ. У дома ще трябва да проявите повече дипломатичност и да се опитате да не сте този, който говори най-много. Опитайте се да изслушате докрай близките си хора. Сега те имат нужда от това повече от всякога.</p>     <p><strong>Рак</strong> Това е седмица, в която е добре да се съсредоточите максимално. Съдбата ви предоставя неповторими шансове за професионално развитие, особено за онези от вас, които се занимават с наука или компютърна дейност. В личен план нещата са в застой и така трябва да бъде. Не правете нищо въпреки желанието на другия, т.е. не насилвайте нещата. Каквото трябва да се случи, ще се случи, особено ако е положително. Имайте повече вяра себе си.</p> <p><strong>Лъв</strong> Седмицата препоръчва да се заемете със здравето си. На прага на новия сезон ще трябва да запазите тонуса и силите си. Включете повече физическо натоварване в ежедневнието си. Сега е моментът и в който с лекота може да въведете промени в храненето. Започнете да си приготвяте по-често здравословна храна с изобилие на плодове и зеленчуци. Въведе навика да взимате такава за офиса, вместо да се храните навън набързо.</p> <p><strong>Дева</strong> Седмицата ви дава шанс за промяна, в която да разгърнете потенциала си. Бъдете внимателни със съветите, които чувате. Някои от тях може да са добри, но други да ви подведат. Избирайте за себе си само онези думи, които категорично ще водят до развитието ви. Избягвайте съвети, от които става ясно, че целят запазването на статуквото. В здравословно отношение няма да имате проблеми ако спазвате основните принципи на здравословното хранене – приемайте повече сурови плодове и зеленчуци.</p>     <p><strong>Везни</strong> Тази седмица може да ви срещне с интересен човек. Вие усещате привличането, но сте объркани от различността, която виждате. Не забравяйте, че именно това ви привлича – значи имате нужда от него. Ако се отпуснете ще усетите цялата прелест на човека, който ви е пленил. Не се страхувайте да пуснете новото в живота ви. В здравословно отношение не подценявайте болка в зъба и потърсете своевременно помощ от специалист.</p> <p><strong>Скорпион</strong> Седмицата ще е наситена с усещания, но вътре във вас. Натрупалата се енергия започва да ви тежи и да търси изход. Направете така, че да се виждате с повече хора и да излизате по-често. Ако трябва просто се разхождайте сами, но не оставайте затворени у дома. Може да си помогнете като оцветите някоя от стаите у дома ви в по-ярък цвят или закупите нови аксесоари, които да радват очите ви.</p> <p><strong>Стрелец</strong> Това може да бъде седмица на равносметки. Някои от нещата в живота ви буксуват и това се дължи на дълго пренебрегвани проблеми. Настъпило е време да се изправите лице в лице с тях. Няма за кога да отлагате, а времето, което ще вложите в това не толкова много, колкото си мислите. Положителните усещания ще се появят още с първите ви крачки в тази насока. Не се отказвайте по средата на пътя към разрешаването на проблемите.</p>     <p><strong>Козирог</strong> Мислите си, че без вас нещата не вървят в правилната посока, но това не е така. Ако толкова се страхувате, че нещо не е наред мож да проверите процеса, който ръководите, но ако резултатите са удовлетворителни – по-добре не се месете. Сега е време, в което да насочите вниманието си към дома и семейните въпроси. Има някои неща, които изискват пълното ви отдаване, внимание и грижа. И това трябва да бъде превърнато в устойчива тенденция</p> <p><strong>Водолей</strong> През тази седмица ще имате избор. Дали да се включите в дадена дейност или не. Първият вариант ще бъде по-натоварващ, но ще донесе позитиви за вас в бъдеще. Освен това на карта е заложен и авторитета ви. Бъдете сигурни, че в един момент този фактор ще натежи доста, но едва ли ще може да се включите в средата на процеса. Най-добре запретнете ръкави сега и не се вглеждайте толкова в натовареността.</p> <p><strong>Риби</strong> Ако не знаете точно какво се случва и какво искате – не правете нищо. Заемете се с рутинните си дейности, а сред тях ще откриете доста, които сте игнорирали дълго време и сега имат нужда от повишеното ви внимание. Резултатите от дейността ще ви разведрят и ще спомогнат за повдигане на самочувствието ви- нещо, от което имате много силна нужда точно сега.</p> <p>източник: actualno.com</p>        