---
title: 5830a8947abe5bd7d0a436467e79150f_t
mitle:  "11 неща, за които не сте длъжни на никого - дори да мислите обратното"
description: "Всички сме усещали или усещаме натиска, съзнателен или несъзнателен, на хората около себе си за това да постъпваме по определен начин. Често близките ни смятат, че знаят по-добре от нас какво е най-добре за нас. Не забравяйте обаче, че… 1. Не дължите обяснение на никого за начина, по който живеете. Няма значение как живеете, дали …"
image: "https://cdnone.netlify.com/db/2017/05/barley-field-1684052_640.jpg"
---

          <img src="https://cdnone.netlify.com/db/2017/05/barley-field-1684052_640.jpg"/>Снимка - Pixabay         <p>Всички сме усещали или усещаме натиска, съзнателен или несъзнателен, на хората около себе си за това да постъпваме по определен начин. Често близките ни смятат, че знаят по-добре от нас какво е най-добре за нас. Не забравяйте обаче, че…</p>   <p><strong>1. Не дължите обяснение на никого за начина, по който живеете.</strong> Няма значение как живеете, дали имате съквартиранти, дали живеете сами, дали имате партньор, с когото споделяте общ дом, без да сте женени… или живеете заедно, без вече да имате връзка… Не е нужно да обяснявате нищо на никого. Не е нужно да се оправдавате за избора си. Това е вашият живот, не техният!</p> <p><strong>2. Не дължите обяснение на никого за приоритетите в живота си.</strong> Искате да напуснете работата си, за да създадете собствен бизнес? Или искате да разпродадете всичко и да станете доброволец на Червения кръст? Още не сте семейни, защото преди това искате да изградите кариера? Или ще обърнете гръб на кариерата заради децата си? Давайте! Приоритетите ви са си ваши. Не е нужно да се опитвате да впечатлите никого. Нито да се съобразявате с чужди представи за житейските приоритети!</p> <p><strong>3. Не дължите обяснение на никого за кариерата си.</strong> Когато вземете решение в каква посока да тръгнете, не се съобразявайте с мнението на останалите. И не се оправдавайте. Вслушайте се във вътрешния си глас. Само той е важен!</p>     <p><strong>4. Не дължите извинение на никого, когато всъщност не съжалявате.</strong> Ако сте направили нещо, което някой не одобрява, но вие самите не изпитвате съжаление за постъпката си, не се извинявайте излишно. Извинението трябва да поправи грешка. А вие не смятате, че сте сбъркали, нали? Помнете, че честността пред себе си е по-важна от желанието ви да угодите на егото на другия.</p> <p><strong>5. Не дължите обяснение на никого, ако имате нужда от време само за себе си.</strong> Ако искате да останете насаме със себе си, това не значи, че сте груби, затворени или се държите враждебно. Просто имате нужда от малко време насаме. Не се опитвайте да обясните тази нужда. Няма смисъл. Просто я удовлетворете и се наслаждавайте пълноценно на времето, което подарявате на себе си.</p> <p><strong>6. Не сте длъжни да се съгласявате с убежденията на другите.</strong> Когато някой ви споделя убежденията си, това често е знак за доверие, който трябва да бъде оценен. Човекът отваря пред вас прозорче към душата си и към своя мироглед . Но това не е причина да се съгласите с другия и да приемете убежденията му за ваши.</p> <p><strong>7. Не сте длъжни винаги да казвате „да“.</strong> Наистина, понякога е рисковано да кажеш „не“, но въпреки това трябва да го направите, ако вътрешният ви глас ви казва, че едно „да“ ще удовлетворени другия, но ще пожертва вас. Опознайте границите си и не позволявайте на другите да ги преминават. Освен ако вие не ги поканите.</p>     <p><strong>8. Не дължите обяснение на никого за начина, по който изглеждате.</strong> Ако сте отслабнали или сте напълнели, ако сте сменили цвета на косата си или каквото и да е, не е нужно да давате отчет пред никого. Това сте просто вие. Тяхна работа е да ви приемат, не ваша.</p> <p><strong>9. Не дължите обяснение на никого за връзката ви.</strong> Склонни сте да прощавате? Събрахте се отново с бившата си половинка? Отказахте предложение за брак? Това се решения, взети от вас, засягащи единствено и само вас. Не позволявайте на другите да ви се бъркат и не се обяснявайте пред тях.</p> <p><strong>10. Не дължите обяснение на никого за отношението ви към брака.</strong> Искате да се ожените месец, след като сте се запознали? Или изобщо не искате брак? Това си е ваше право. Отговаряте само пред себе си, не го забравяйте!</p> <p><strong>11. Не дължите обяснение на никого за това, че сте без партньор.</strong> Няма значение дали вие сте били причината, или другият. Сами сте. Не се извинявайте и оправдавайте. Научете се да живеете така, че да ви е добре със самите вас. Не се поддавайте на натиска на останалите да си намерите нова връзка. Ще го направите тогава, когато поискате. И ако поискате.</p> <p><strong>Не се опитвайте да живеете живота си така, че да се харесате на останалите. Важното е да се харесате на себе си.</strong></p> <em>източник: higherperspectives.com</em> <em>превод: Gnezdoto</em>         