---
title: 6ff63d7dc0bf2afdf2e43a65bd2fa06f_t
mitle:  "Катрин Деньов: Мъжете са добри хора, но жените притежават магия"
description: "Елегантна и изискана, икона на женствеността и стила, Катрин Деньов е призната за една от гранд дамите на френското кино. Днес 72-годишната Деньов все още се снима, наслаждава се на живота и голямото си семейство. И остарява красиво… Вижте някои от най-вдъхновяващите й мисли за живота, брака и женствеността. Не се страхувайте от остаряването. Всяка …"
image: "https://cdnone.netlify.com/db/2017/05/Catherine-Deneuve-Beauty-Icon-e1494282686805.jpg"
---

          <img src="https://cdnone.netlify.com/db/2017/05/Catherine-Deneuve-Beauty-Icon-e1494282686805.jpg"/>         <p>Елегантна и изискана, икона на женствеността и стила, Катрин Деньов е призната за една от гранд дамите на френското кино.</p> <p>Днес 72-годишната Деньов все още се снима, наслаждава се на живота и голямото си семейство. И остарява красиво…</p>   <p>Вижте някои от най-вдъхновяващите й мисли за живота, брака и женствеността.</p> <p>Не се страхувайте от остаряването. Всяка възраст има своята прелест.</p> <p>Красотата е най-необходимото нещо на света и в същото време – най-излишното. За мен най-ценното в един човек е смесицата от чувственост и индивидуалност.</p> <p>Спасяват ме три неща – водата, сънят и разбира се, любовта. Спя много – не по-малко от 8 часа. Мога да заспя навсякъде, при всякакви обстоятелства, дори и за 15 минути. Пия много вода и се опитвам да не се излагам на слънце. Не се лишавам от храна и обичам да готвя.</p> <p>Не се смятам за много красива жена. Аз съм просто жена, която изглежда добре и то не винаги.</p>     <p>Истинската жена – това е ум, обаяние, доброта и чувство за хумор. Същото очаквам и от мъжете.</p> <p>Мъжете са добри хора, но жените притежават магия.</p> <p>Аз съм майка, а една майка никога не може да бъде самотна.</p> <p>Днес киноиндустрията е тясно свързана с модата и актрисите, които дефилират по червения килим, трябва да приличат на супермодели. Като че ли се загуби индивидуалността – всички са еднакви, като кукли Барби. Аз никога не съм се доближавала до стандартите за красота на моделите, които днес се пропагандират в света на киното. Никога не съм била прекалено слаба. Обичам да завършвам деня с хубава вечерчя и чаша бургундско.</p> <p>Не забравяйте, че най-добрият начин да запазите любовта на един мъж е да не се омъжвате за него.</p> <p>Докато съществува разводът, от брака няма смисъл.</p> <p>От самото начало бракът е бил създаден от практични съображения. И това е чисто мъжка идея.</p>     <p>Харесва ми да съм знаменитост, когато това ми помага. През останалото време се опитвам да бъда просто човек от тълпата.</p> <p>Искам да съм като Джордж Клуни. Не защото го намирам за плейбой, а защото прави интересни неща, които го забавляват.</p> <p>Доста е неловко да бъдеш нечия мечта.</p> <p>Голите сцени винаги са ме смущавали – и като актриса, и като зрител.</p> <p>Мога да бъда нервна, раздразнителна, съсредоточена, разстроена… но никога не ми е скучно.</p> <p>Страхувам се от любовта, тъй като се страхувам от болката. Защото обратната страна на всяка любов винаги е болката.</p> <p>Аз съм късметлийка – моите любими режисьори остаряват заедно с мен.</p> <p>Опитвайте се по-често да пеете. Пеенето стопля душата.</p> <p>Ако нещо не се получава през вратата, опитайте през прозореца.</p> <p>Много пъти съм била щастлива. Това е всичко.</p> <p><em>Източник: Adme.ru</em></p>         