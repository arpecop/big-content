---
title: 2d46b864975864a55e1efd001ae71ccf_t
mitle:  "Голямата любов е сега или никога"
description: "С характерния си привидно безгрижен тон Фредерик Бегбеде поднася доста горчиви истини за живота на модерния човек в големия град. Известният френски писател споделя своето мнение за съвместния възможен и невъзможен живот на мъжа и жената в едно общество, където любовта има гаранционен срок, също както мобилните телефони, колите и пералните. HighViewArt.com подбра своите любими 10 цитата от автора на „Любовта трае три години“. …"
image: "https://cdnone.netlify.com/db/2017/12/pexels-photo-698420-e1514102933799.jpeg"
---

          <img src="https://cdnone.netlify.com/db/2017/12/pexels-photo-698420-e1514102933799.jpeg"/>Снимка - Pexels        <p><em>С характерния си привидно безгрижен тон Фредерик Бегбеде поднася доста горчиви истини за живота на модерния човек в големия град. Известният френски писател споделя своето мнение за съвместния възможен и невъзможен живот на мъжа и жената в едно общество, където любовта има гаранционен срок, също както мобилните телефони, колите и пералните. HighViewArt.com подбра своите любими 10 цитата от автора на „Любовта трае три години“.</em></p>     <p>1. Когато човек е беден, поне си мисли, че мангизите могат да оправят всичко. Ала когато си богат, не можеш да си кажеш, че всичко ще се уреди с още една спортна кола, чифт обуща за дванадесет бона или ако преспиш с още една манекенка. Когато си богат, нямаш вече никакво оправдание. Затова и всички милиардери са на антидепресанти: те не са в състояние да накарат вече никого да мечтае, дори и себе си.</p> <p>2. От раждането до смъртта животът ни е включен на автопилот и трябва нечовешка смелост, за да промениш курса. На 20 години си въобразявах, че зная всичко за живота. На 30 разбрах, че не зная нищо. Прекарал бях десет години в учене на всичко онова, което в последствие трябва да отучвам.</p> <p>3. Животът е сайтком: поредица от сцени, които се развиват сред едни и същи декори, с почти същите действащи лица и чийто следващ епизод очакваш с нетърпение, белязано от известно затъпяване.</p>     <p>4. Каква е разликата между това да обичаш и да се преструваш,че обичаш, при положение че успееш да излъжеш самия себе си.</p> <p>5. Удоволствието си има предимство: за разлика от щастието то съществува.</p> <p>6. Да заминеш – ето една дума, която твърде рядко бива осъществена на дело. Думите не бива да се мечтаят, а да се живеят.</p> <p>7. В живота има само една голяма любов, всички преди нея са подготвителен етап, а всички след нея – опит за връщане на изгубеното; голямата любов е сега или никога.</p>     <p>8. Нямаме право да бягаме от щастието. Повечето хора не са имали нашия късмет. Когато им е приятно заедно, не се влюбват. Когато са влюбени не си пасват в леглото. Или пък когато са добре в леглото, след това нямат какво да си кажат. Ние си имаме всичко, освен че нямаме нищо, понеже не сме заедно.</p> <p>9. Най-прекрасните празници са тези, които се случват вътре в нас.</p> <p>10. Човек трябва да вземе решение: или да живее с един човек, или да го желае. Не може да желае нещо, което има. Това е противоестествено.</p> <p><em>Ако сме пропуснали вашата любима мисъл от Фредерик Бегбеде, добавете я в коментарите!</em></p>        