---
title: 6a63e433275520ae9cc213aaf10a333f_t
mitle:  "Да усетите пеперуди стомаха, дори когато сте с друг"
description: "Да се вълнувате от флиртуването с някой нов мъж е нормално, но може да стане малко по-сложно, когато вече сте обвързани. Да, със сигурност е изкушаващо и приятно да изпитвате „пеперуди в стомаха“, когато го видите, но трябва да си дадете реална сметка какво може да се случи. Как ще се развие ситуацията и какво …"
image: "https://cdnone.netlify.com/db/2017/12/pexels-photo-326650.jpeg"
---

          <img src="https://cdnone.netlify.com/db/2017/12/pexels-photo-326650.jpeg"/>Снимка - Pixabay        <p>Да се вълнувате от флиртуването с някой нов мъж е нормално, но може да стане малко по-сложно, когато вече сте обвързани. Да, със сигурност е изкушаващо и приятно да изпитвате „пеперуди в стомаха“, когато го видите, но трябва да си дадете реална сметка какво може да се случи.</p>      <p>Как ще се развие ситуацията и какво точно ще стане с новата ви тръпка и стария ви партньор зависи само от вас.</p> <p>Проучвания доказват, че повече от 60% от обвързаните хора се чувстват развълнувани от мисълта да флиртуват с някой друг поне веднъж годишно. Тези пеперуди в стомаха, които чувствате към някого другиго освен към вашия партньор, не са непременно знак, че връзката ви е в опасност, а по-скоро е биологичен импулс, предаден на тялото ви.</p>      <p>Флиртуването с някой нов мъж е вълнуващо само заради факта, че ви кара да се чувствате добре – привлекателни и обект на внимание. Това е нашето вътрешно желание за разнообразие, което при една улегнала и сериозна връзка често липсва, ако не си го създавате сами, разбира се.</p>  <p>Идва момент в дългите взаимоотношения, когато се чувствате по-комфортно с партньора си. Губите това усещане за пеперуди в стомаха, което предизвиква интереса към някой нов.</p>     <p>Това не означава непременно, че вече не обичате и не се грижите един за друг, но често не се чувствате ценени.</p> <p>Няма нищо лошо, ако за кратък период някой нов човек ви напомни кой сте наистина. Това от гледна точка на отношенията ви с партньора може да има положителен ефект, защото ще ви разнообрази и ще ви помогне да оцените сегашната си връзка. Може да ви даде и допълнителни идеи за това как да върнете искрата в отношенията си.</p> <p>източник: iwoman.bg</p>        