---
title: de978adb2e1055c63fc5c79b0964bd5f_t
mitle:  "Само обичай. Това е единственото условие"
description: "Знаеш ли, мила, няма значение. Няма значение дали ще се обади, дали ще ти поднесе букет цветя или ще направи нещо мило за теб. Няма значение колко пъти ще тръгваш и ще се връщаш обратно, без да разбираш нищо от случващото се. Нито това дали той ще ти позволи да се отдалечиш на една крачка от него …"
image: "https://cdnone.netlify.com/db/2017/09/countryside-1851038_640-e1506082502425.jpg"
---

          <img src="https://cdnone.netlify.com/db/2017/09/countryside-1851038_640-e1506082502425.jpg"/>Снимка - Pixabay        <p>Знаеш ли, мила, няма значение.</p> <p>Няма значение дали ще се обади, дали ще ти поднесе букет цветя или ще направи нещо мило за теб.<b> Няма значение колко пъти ще тръгваш и ще се връщаш обратно, без да разбираш нищо от случващото се.</b> Нито това дали той ще ти позволи да се отдалечиш на една крачка от него или на хиляди километри. Няма значение дори дали ще те върне.</p>  <p>Или ще се върнеш сама. И не е важно нищо от това, защото не можеш да избягаш от чувствата си и от писаното. Няма пътека, по която да тръгнеш и която в даден момент да не те върне на пътя ти.</p>     <p>Спри да се страхуваш.</p> <p>Страхът няма значение, ако не му отдадеш такова и не му влееш сила.</p> <p>Независимо искаш или не, нещата ще се случат по точно онзи начин, който трябва, а не както си си представяла.</p> <p>И това дали е направил нещо или не, не е критерий колко и дали те обича. Всеки знае какво живее в сърцето му. Понякога не може да покаже – не смее или не знае как, а може би не иска.</p> <p><b>Затова спри да предвиждаш. Спри да ровиш. Просто се остави на течението и любовта сама ще те отнесе, където трябва да бъдеш. </b>Само не включвай егото в играта и не позволявай гордостта да ти диктува правила. Сама ще си попречиш.</p>    <p>Съдбата има чувство за хумор: ще ви събере, за да ви раздели; ще ви раздели, за да ви събере. И все ще е за хубаво. Ако е той – няма значение колко пъти пътищата ви ще криволичат, защото пресичането ще е до края, когато всеки си научи уроците. Ако не е той – пътят към него ще те отведе до човека за теб, дори да не вярваш сега.</p> <p>Просто дишай. Не сграбчвай от страх. Не се крий от страх. Не се побърквай от страх.</p> <p><b>В живота ти няма място да се страхуваш. Няма значение дали ще изгубиш нещо. Ще спечелиш повече. Само обичай. Това е единственото условие.</b></p> <p>Автор: Валентина Йоргова  – iwoman.bg</p>        