---
title: 5f4d6f5e2903ff19c2496ea3c97f7edf_t
mitle:  "От каква връзка имате нужда според месеца на раждане"
description: "Всяка от нас иска да бъде щастлива и да намери човека, който да я допълва и обича. Ако не сте сигурна от каква връзка имате нужда, за да бъдете напълно задоволена в любовен план, може да разберете от месеца си на раждане. Януари Връзка, в която и двамата сте изключително работливи и фокусирани върху собствените …"
image: "https://cdnone.netlify.com/db/2017/10/love-888343_640-e1509010565408.jpg"
---

          <img src="https://cdnone.netlify.com/db/2017/10/love-888343_640-e1509010565408.jpg"/>Снимка - Pixabay        <p>Всяка от нас иска да бъде щастлива и да намери човека, който да я допълва и обича. Ако не сте сигурна от каква връзка имате нужда, за да бъдете напълно задоволена в любовен план, може да разберете от месеца си на раждане.</p> <p><b>Януари</b></p>  <p>Връзка, в която и двамата сте изключително работливи и фокусирани върху собствените си цели и кариери, но същевременно се подкрепяте един друг и взаимно се вдъхновявате. <b> </b></p>  <p><b>Февруари</b></p> <p>Връзка, в която и двамата постоянно се предизвиквате и се окуражавате да излизате от зоните си на комфорт (да пробвате нови хобита, да кандидатствате за работи, които обикновено не бихте и т.н.). Като през цялото време се чувствате сигурни, подкрепяни и 100% обичани за това, което сте в момента.</p> <p><b>Март</b></p> <p>Връзка, в която се цени добротата, състраданието и има дълбока емоционална връзка между партньорите. Където чувствате, че винаги ще бъдете най-добри приятели.</p>     <p><b>Април</b></p> <p>Връзка, в която наистина оценявате времето, в което сте заедно – независимо дали става въпрос за романтично пътешествие или да излезете с общи приятели.</p> <p><b>Май</b></p> <p>Връзка, в която никога не си почивате, тъй като и двамата постоянно се впускате в нови предизвикателства. Приоритет ви е да опитвате интересни неща, да пътувате и да се наслаждавате максимално на живота, като винаги продължавате да се развивате и подобрявате и като личности, и като двойка.</p> <p><b>Юни</b></p> <p>Връзка, в която поставяте акцент едновременно върху това да се забавлявате заедно, но също така да изграждате силна връзка помежду си. Имате нужда постоянно да се смеете заедно, но също така да говорите и наистина да се чувате.</p>     <p> </p> <p><b>Юли</b></p> <p>Връзка, в която чувствате, че наистина може да бъдете спокойни, себе си и да не се притеснявате, когато сте около половинката си. Вие сте обаятелни личности, затова не ви е трудно да се сприятелявате, но общуването с другите може да „изсмуче“ много от енергията ви, затова имате нужда от връзка, в която да се забавлявате, но също така да може напълно да се отпуснете пред другия.</p> <p><b>Август</b></p> <p>Връзка, в която смятате, че сте намерили човек, който е идеалната ви половинка. Вие сте много силни и безстрашни и с вродени лидерски умения, затова имате нужда от партньор, който да ви подкрепя, но също да отстоява своето и да не ви позволява да го командвате.</p> <p><b>Септември</b></p> <p>Връзка, в която половинката ви винаги ви помага и ви окуражава да се откривате емоционално. Вие определено сте интелигентен и симпатичен човек, но ви е трудно да изразявате чувствата си, затова имате нужда от мъж, който да ви насърчава да показвате вътрешния си свят.</p>     <p><b>Октомври</b></p> <p>Връзка, която поставя акцент върху привързаността, увереността и честността. Вие се сприятелявате лесно и се грижите за близките си, но понякога се притеснявате излишно за мнението на околните. Затова имате нужда от партньор, който да ви кара да се чувствате обичани, оценени и също да ви помага да преодолявате страха си от чуждото мнение.</p> <p><b>Ноември</b></p> <p>Връзка, в която партньорът ви<b> </b>заземява и ви напомня, че понякога е важно да забавите темпото. Вие сте много фокусирани, амбициозни и от типа хора, които могат да правят 15 неща едновременно. Затова е важно да бъдете с някой, който ви окуражава да се грижите повече за себе си и да оценявате малките неща.</p> <p><b>Декември</b></p> <p>Връзка, в която никога не трябва да се притеснявате, че другият се възползва от вас и ви приема за даденост. Вие сте много любящ, даващ, лоялен и щедър човек, затова е важно да бъдете с човек, който ви дава това, което и вие на него.</p> <p>Автор: iWoman.bg</p>        