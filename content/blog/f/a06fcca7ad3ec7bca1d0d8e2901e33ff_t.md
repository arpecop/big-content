---
title: a06fcca7ad3ec7bca1d0d8e2901e33ff_t
mitle:  "Кръстопътища и избори в човешкия живот"
description: "Кръстопътища – онези крайъгълни камъни, които определят съдбата ни и онези основи на живота ни, чийто смисъл често е скрит. Изборите в един човешки живот са редица и не винаги са съзнателни. Несъзнателните избори са доста повече от съзнателните, което прави живота един вид игра на „сляпа баба“. Дори и така да е, дали кръстопътя …"
image: "https://cdnone.netlify.com/db/2017/04/crossroads-1951949_640-e1492085456123.jpg"
---

          <img src="https://cdnone.netlify.com/db/2017/04/crossroads-1951949_640-e1492085456123.jpg"/>        <p>Кръстопътища – онези крайъгълни камъни, които определят съдбата ни и онези основи на живота ни, чийто смисъл често е скрит. Изборите в един човешки живот са редица и не винаги са съзнателни. Несъзнателните избори са доста повече от съзнателните, което прави живота един вид игра на „сляпа баба“. Дори и така да е, дали кръстопътя на който сме застанали няма да промени изцяло съдбата ни? Навярно е така, но не сме се замисляли. И по-добре – понякога осъзнатите избори са погрешните, защото са твърде изтерзани и обмислени. Те идва под формата на послания и поуки, които ние така и трудно разчитаме, а още по-малко осъзнаваме.</p>     <p>В живота всичко има отзвук – това се нарича резонанса на Вселената. Никое действие или бездействие в човешкия живот не остава без определен отзвук. Понякога изборите са тежки, друг път незабележими, а трети дори и не ги разчитаме, като избори. Да имаш избор се явява тежко бреме у човека и за душата му е форма на дисбаланс. Пътят, никога не върви в права линия, защото там не се съдържа правилната посока. Тази посока минава през хиляди по-малки и по-големи кръстопътища, чийто начална и крайна точка е винаги нашият избор. Изборът да сме благородни, да сме щастливи, да сме добри или пък обратното. Формула за правилната посока няма никой. Както самия живот е динамика сам по себе си, така и кръстопътищата му са динамични и се променят. Като пъзел от милиарди парченца, картината на живота ни постоянно се пренарежда от самото ни раждане до самата ни смърт, дори и извън техните граници.</p>     Кръстопътища, пътища, избори и символика. Хубави словосъчетания от букви, образуващи думи. Какво по своята същност е един избор и какво е един кръстопът. Сборна точка на свръх енергия във Вселената – там се пресичат в една единствена точка вертикала и хоризонтала. По същият начин се пресичат и добро, и зло. Пресичат се действителност и илюзия, тъга и радост, любов и омраза, живот и смърт. Пресичат се хиляди съдби и пустошта на нищото. Избора е част от кръстопътя, защото именно сборната точка на всички контрастни енергии е изборът. Тръгнем ли след избора си, напускаме кръстопътя и продължаваме посоката на живота си, за да достигнем до следващият си кръстопът, където отново избираме и отново живеем. Не се страхувайте от кръстопътния избор, той е неизменна част от живота, която напълно естествено ни води по нашия собствен път!<p></p>        