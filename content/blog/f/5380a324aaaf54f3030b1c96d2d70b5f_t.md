---
title: 5380a324aaaf54f3030b1c96d2d70b5f_t
mitle:  "Джулия Робъртс: Повече няма да слагам грим. Уморих се да нося чуждо лице!"
description: "Актрисата Джулия Робъртс закри профила си в Инстаграм и отправи сензационно послание. В него тя се обърна към жените с молба да застанат на активни позиции и да престанат да влагат средства и усилия, за да подобрят външния си вид, пренебрегвайки същественото – естествената хубост и себе си. „Съвършенството е съвременната болест на много нации. …"
image: "https://cdnone.netlify.com/db/2017/05/джулия-робъртс-за-allure-1-696x461.jpg"
---

          <img src="https://cdnone.netlify.com/db/2017/05/джулия-робъртс-за-allure-1-696x461.jpg"/>         <p>Актрисата Джулия Робъртс закри профила си в Инстаграм и отправи сензационно послание. В него тя се обърна към жените с молба да застанат на активни позиции и да престанат да влагат средства и усилия, за да подобрят външния си вид, пренебрегвайки същественото – естествената хубост и себе си.</p>   <p><strong>„Съвършенството е съвременната болест на много нации. Покриваме лицата си с тонове макиаж. Редовно се помпаме с ботокс и се изтезаваме с глад, за да стигнем „идеалните размери“.</strong></p> <p><strong>Опитваме се да поправим нещо, което въобще не се нуждае от корекция. А в същото време това, което трябва да е във фокуса на вниманието ни, остава на заден план. Това е нашата душа. Душата, която има нужда от грижа и много работа. Дойде време да се заемем с това.</strong></p> <p><strong>Кажете честно – как може да чакате някой да се влюби във вас, ако сами не обичате себе си?</strong></p>     <p><strong>Искам ясно да разберете – няма значение как изглежда човек отвън, ако е кух отвътре.</strong></p> <p><strong>Днес искам ясно да заявя пред всички – повече няма да слагам грим. Не искам да използвам макиаж, защото се уморих да нося чуждо лице.</strong></p> <p><strong>Дойде време да свалим маските.</strong></p> <p>Знам, че имам бръчки, но искам да ги гледам. Това съм аз – истинската. Искам да ме приемате такава, каквато съм.</p> <p><strong>Светът днес е луд по външното.</strong> Дори не може да си представите какъв оборот въртят компаниите, които са ви внушили да влагате парите си, за да заличите неизбежните признаци на старостта, като прибягвате до несигурни и неестествени антиейджинг продукти.</p>     <p>Нормите за красота на 21-и век могат да бъдат определени като ненормални. Това е красота със стероиди, които като вирус се разпространяват из целия свят. И това е ужасно.</p> <p><strong>Разберете, че изкуствената естетика моделира света</strong>, като ни държи заложници на илюзиите за външността ни. И вместо да живеем и да следваме нашия естествен път, ние сме принудени да следваме някакви канони на красотата, които са ни натрапени.</p> <p><strong>И знаете ли какво? Аз съм уморена. Казвам си: стига.</strong> И призовавам всички вас да спрете и да си спомните какви сте вие в действителност, и какво наистина искате да правите.</p> <p>Спомнете си кои сте вие.</p> <p>Никой никога не може на 100 процента да отговори на критериите за красота. <strong>Външният вид – това е последното нещо, което трябва да цените в даден човек.</strong></p> <p><strong>Защото това, което има истинско значение – е душата. Не забравяйте това.</strong>“</p> <p><em>Източник: Thejizn.com / Превод: Diana.bg</em></p>         