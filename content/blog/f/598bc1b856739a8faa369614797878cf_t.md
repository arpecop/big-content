---
title: 598bc1b856739a8faa369614797878cf_t
mitle:  "За какви Коледни подаръци си мечтаят различните зодии - изненадай ги с правилния подарък!"
description: "На всеки един човек му се е случвало да прави подаръци. Когато имаме повод започваме да се чудим кое е подходящо за дадения човек. Понякога не познаваме човека и не можем да решим, а друг път го познаваме талкова добре, че няма нещо, което да не сме му подарявали. Ако се чудите какъв подарък да …"
image: "https://cdnone.netlify.com/db/2017/12/87742_660_370.jpg"
---



<p>На всеки един човек му се е случвало да прави подаръци. Когато имаме повод започваме да се чудим кое е подходящо за дадения човек.</p>
<p><img src="https://cdnone.netlify.com/db/2017/12/87742_660_370.jpg" alt="" width="660" height="370" class="alignnone size-full wp-image-2620" srcset="https://cdnone.netlify.com/db/2017/12/87742_660_370.jpg 660w, https://cdnone.netlify.com/db/2017/12/87742_660_370-535x300.jpg 535w" sizes="(max-width: 660px) 100vw, 660px"/></p>
<p>Понякога не познаваме човека и не можем да решим, а друг път го познаваме талкова добре, че няма нещо, което да не сме му подарявали. Ако се чудите какъв подарък да направите на някого, зодията му също може да ви помогне.</p>
<p>Вижте какви подаръци да изберете за близките си според зодията.</p>
<p>Овен</p>
<p>Овените са изключително дейна и енергична, до голяма степен поради влиянието на Марс. Тя обича да бъде лидер и често налага еднозначно мнението си, като рядко може да прояви търпение да изслуша нечие друго предложение, особено, ако е различно от нейното. Всичко това обаче води до загуба на енергия и умора. Също като Лъвовете, Овните обичат да бъдат глезени, затова спа терапия подарък звучи като доста добър вариант – хем ще си почине, хем ще се почувства обгрижена.</p>
<p>Телец</p>
<p>Храна тук е ключовата дума. И то не каква да е храна, а гурме. Единственият минус на гурмето обаче е, че повечето пъти подобни храни се сервират в малки количества, а за един истински Телец е нужно от всичко по много. Зарадвайте ги с вечеря подарък в луксозен ресторант, за чиято кухня сте чули отлични отзиви, или ги зарадвайте с кутия бутикови бонбони, кошница с шоколад, плодове и качествено вино и всичко в тази посока. Телците са последните представители от зодиака, които биха се подложили на диета за отслабване, а дамите от този знак винаги ще оценят практичността на едно качествено лакомство, отколкото цвете, което утре ще увехне.</p>
<p>Близнаци</p>
<p>Разноликата и нестройна душа на Близнаците от тази зодия би се зарадвала почти на всичко, просто интересите им всеки ден се менят. Днес ще се запишат на готварски курс, утре на уроци по народни танци, без значение, след това на испански, паралелно с това ще започнат да четат трета поред книга и най-изумителното е, че ще вършат всичко едновременно, докато си припяват любима песен, известна само на тях. Спокойно можете да им вземете подаръчен ваучер за магазин за бижута или дрехи и да си измиете ръцете или пък направо да им дадете пари в брой. А те като малки деца ще се радват и в продължение на няколко часа ще се чудят какво точно да си вземат.</p>
<p>Книгите и филмите са също са добър вариант, защото този знак от зодиака изпитва нужда постоянно да занимава ума си с нещо ново. Но ако ще е книга или DVD, то нека са поне две в различни тематики, за да могат спокойно да си ги четат и гледат паралелно.</p>
<p>Рак</p>
<p>Навлизаме в царството на дома и тишината. Ненапразно е казано, че техният дом е тяхна свещена крепост. Жените Рак са нежни, спокойни, често затворени в себе си (или в стаята си), предпочитат да не им се нарушава зоната на личен комфорт. Всякакви неща за дома като възглавници, спално бельо в топли и цветове, свещи с нежен аромат и т.н., биха били удачни. Ако познавате добре дамата, можете да изберете и картина според вкуса ѝ, за да украси с нея своя любим дом.</p>
<p>Лъв</p>
<p>За подарък на жената Лъв си пригответе по-стабилна сума пари. Те обичат лукса и разточителството. Ако ще е бижу – то да е от благороден метал (злато за предпочитане), ако ще е пуловер – да е от кашмир, парфюм – от Chanel нагоре, ако ще е спа процедура – то да е най-скъпата предлагана. Лъвовете имат вродена слабост към цветовете жълто, червено, оранжево и всички отблясъци на златистото. Това може да ви е от полза, ако се чудите в каква опаковка да е гривната с рубини.</p>
<p>Дева</p>
<p>Тук вече говорим за перфекционизъм и практичност. Всякакви справочници, карти, атласи, навигации са добър избор. Девата обаче също обича да бъде глезена. Но за разлика от Лъвицата, можете да се откажете от помпозността и да заложите на класата – тънка верижка с мъничко сърчице на нея, червени рози в прозрачен целофан или само със скромна панделка – красотата е в простичките неща.</p>
<p>Везни</p>
<p>Везни е другия знак в зодиака, която очаква, също като Лъвицата, да бъде качествено поглезена. Скъпо бижу, придружено от неприлично голям букет и разточителна вечеря, полята със скъпо вино. Друг вариант е копринено спално бельо или ароматно масло за тяло, за да може вечер, изтощена от взимането на решения през целия ден и колeбаенето, суетната Везна да е поглези.</p>
<p>Скорпион</p>
<p>Бъдете истински мъж и ѝ поднесете кожено палто. Ако не сте успели сам да убиете тигъра с голи ръце, то поне компенсирайте с дузина алено червени рози за разкош. Жената Скорпион обича господата до нея да не са просто мъже, а мъжкари, което трябва да личи и от подаръците. Всичко направено от естествена кожа или в червен цвят е добре дошло и една тайна – няма представител от този знак, който да не изпитва нелечима слабост към шоколада. Така че един черен шоколад с панделка би размекнал скорпионското сърце и запалил палави пламъчета в очите.</p>
<p>Стрелец</p>
<p>Най-добре ще ги зарадвате с плик, в който има самолетни билети за някъде по широкия свят. Колкото по-екзотично, толкова по-добре. Това са жени, които са активни като Овните, но въздушни като Близнаците, съответно е нужно нещо голямо, което да задържи вниманието им. Екскурзия е винаги добра идея, но ако бюджетът не стига, то и качествен пътен сак или подобна принадлежност ще ги зарадва и накара да мечтаят.</p>
<p>Козирог</p>
<p>Това са хора, които дори и да не си го признават, се впечатляват от визитката ви – достатъчно луксозна ли е и дава ли заявка, че сте сериозен господин с още по-сериозна професия, който е в състояние да осигури стабилност и добро съществуване на фамилията (която ще създадете) за идните векове. Не е препоръчително обаче да лъжете, че фамилията ви е Ротшилд, защото Козирогътима фантастичен нюх за лъжата. Подходящи подаръци са всички, които няма да изгубят стойността си във времето, даже напротив – ще стават все по-ценни. И ако антикварните реликви и кюлчетата злато не са ви по джоба, то насочете се към ръкавици или портфейл от хубава кожа.</p>
<p>Водолей</p>
<p>Водолей е може би единствената по-вятърничева зодия от Близнаците. Тя се увлича по източна медицина и медитация, окултни техники, био, еко, хендмейд и всичко, което обещава да доведе до спокойствие на душата и по-добро себепознание. Съответно книги, амулети и билети за семинари на тази тематика са удачни. Другият вариант са шаловете, но не плетените от баба, а широките от шарен плат, с мъниста и бродерии по тях, с които могат да загърнат рамената си или да си опънат шатра лятото на плажа. Креативни подвързии за книги (от плат, например) или атлас с фотографии от цял свят са добра идея, на която да заложите за подарък.</p>
<p>Риби</p>
<p>При рибите властва спокойствието, поне привидното такова (иначе дълбоко в тях може да бушува ураган, но никой не разбира). Синият цвят им е любим, както и книги на тема за духовното издигане и себепознание. Ако им избирате парфюм, то той трябва да ухае на чистота и да е с лек, прелитащ аромат. Няма нужда от излишна помпозност, златни опаковки и т.н. Те ще се впечатлят от гривна или колие с написано послание на него, за да се крепи нежната им душа около това, че някой ги обича.</p>



