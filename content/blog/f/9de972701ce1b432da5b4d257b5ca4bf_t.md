---
title: 9de972701ce1b432da5b4d257b5ca4bf_t
mitle:  "Любовта е сега - думите, които четеш, звуците, които чуваш, докосването, което усещаш..."
description: "Любовта не е маникюр с O.P.I. Любовта е ожулен лак и трънче в показалеца. Любовта не е перфектна бяла усмивка. Любовта е кривото зъбче горе вдясно. Любовта не е гладък светлолилав макарон с хрупкава коричка и мек, топящ се в устата крем. Любовта е целувка, с начупена повърхност, която става на дъвка, щом постои в устата. Любовта …"
image: "https://cdnone.netlify.com/db/2017/09/wedding-2448396_640-e1504365646190.jpg"
---

          <img src="https://cdnone.netlify.com/db/2017/09/wedding-2448396_640-e1504365646190.jpg"/>Снимка - Pixabay            <p>Любовта не е маникюр с O.P.I. Любовта е ожулен лак и трънче в показалеца.</p> <p>Любовта не е перфектна бяла усмивка. Любовта е <strong>кривото зъбче</strong> горе вдясно.</p> <p>Любовта не е гладък светлолилав макарон с хрупкава коричка и мек, топящ се в устата крем. Любовта е целувка, с начупена повърхност, която става на дъвка, щом постои в устата.</p> <p>Любовта не е окосена по американски ливада. Любовта е<strong> избуяла мащерка</strong> по бреговете на Синеморец, със стърчащи магарешки бодили и хаотично разпилени макове.</p> <p>Любовта не е аромат на току-що изкъпано бебе. Любовта е дрискано в гащите и зелен сопол над устните.</p> <p>Любовта не е кадифено розово зайче с голяма златна панделка. Любовта е раздърпано плюшено мече с <strong>кръпка</strong> и без ляво ухо.</p>     <p>Любовта не е стара градска песен, пошушната в ухото. Любовта е украински метъл, смесен с финландска опера. Изкрещян.</p> <p>Любовта не е силиконов пух. Любовта е <strong>гъша перушина</strong>, която излиза през дупките на калъфката.</p> <p>Любовта не е асфалтиран път. Любовта е кална пътечка, с дупки за чупене на крака и следи от скални свлачища.</p> <p>Любовта не е минал живот или бъдещо прераждане. Любовта е сега – думите, които четеш, звуците, които чуваш, <strong>докосването</strong>, което усещаш, целувката, която не получаваш.</p> <p><em>Източник: angel-sprout.blogspot.bg</em></p>            