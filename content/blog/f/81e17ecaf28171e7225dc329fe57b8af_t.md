---
title: 81e17ecaf28171e7225dc329fe57b8af_t
mitle:  "Цената на щастието измерена в сълзи"
description: "Щастието си има цена – тази цена е невидима, не прилича на данъците, които плащаме и е много по-висока. Тя се измерва в сълзи, изплакани тихо нощем на възглавницата, в неуспехи, падения и страхове. Истинското щастие, никога не може да бъде безоблачно и монотонно. Това щастие е само привидно и ние се залъгваме с него. …"
image: "https://cdnone.netlify.com/db/2017/03/portrait-1319951_640.jpg"
---

          <img src="https://cdnone.netlify.com/db/2017/03/portrait-1319951_640.jpg"/>Снимка - Pixabay        <p>Щастието си има цена – тази цена е невидима, не прилича на данъците, които плащаме и е много по-висока. Тя се измерва в сълзи, изплакани тихо нощем на възглавницата, в неуспехи, падения и страхове. Истинското щастие, никога не може да бъде безоблачно и монотонно. Това щастие е само привидно и ние се залъгваме с него. Ако си поставим за цел да измерим величината на щастието си, чрез количеството сълзи, които сме пролели невидяни от никого, то едва ли бихме успели. Колкото и странно да ви звучи, изстрадалия човек, този които е видял, разбрал и усетил много неща от живота – именно той е истински щастливия. Няма как от удобството на уютния си вътрешен свят да преминем тихо, спокойно и безоблачно през живота – и да кажем – да бях щастлив. Живях наистина щастливо. Това може да го кажем единствено, когато сме били там на дъното на преизподнята. Когато сме събрали куража си и сме се изправили гордо пред света. Такова усещане за щастие е истинско, защото сме познали силата на болката.</p>     <p>Въпреки, че външно щастието е неразривно свързано с усмивката, с удоволствието от живота, с малките неща, любимите хора и въобще положителните емоции. То към него трябва да погледнем и през една друга призма, тази на страданието и сълзите. Нито един жив човек на тази земя не би оценил подобаващо, какво има и защо е усетил пълно щастие, ако не се беше докоснал и до провала, страха и болката. Живота ни винаги се движи по два основни полюса – положителен и отрицателен. Те се балансират по един уникален начин, за да може в крайна сметка един ден да кажем – да живях! Видях и добро и лошо, и хубаво и грозно, и тъжно и весело в този живот. Видях го и усетих противопоставянето му, за да мога днес да кажа – не съжалявам за нищо. Живях истински и усещах истински.</p>     Както след падането следва изправяне, така и след тъгата следва щастие. Именно дошло след нея, то е толкова силно, ценено и пазено. Обръщайки се към себе си и към другите – дайте им пример, защо да бъдат щастливи! Все пак именно бурята е тази, която води ясното слънчево небе, след себе си. Така и горещите сълзи на болката са тези, които ще доведат щастието. Затова именно цената на щастието измерена в сълзи е безценна. Тя трябва да се приеме и плати, за да усетим истински, какво е да си щастлив!<p></p>        