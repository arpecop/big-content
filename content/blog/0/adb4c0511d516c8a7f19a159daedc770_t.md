---
title: adb4c0511d516c8a7f19a159daedc770_t
mitle:  "Навиците определят качеството на живота ни"
description: "Замисляли ли сте се колко много неща вършим автоматично, несъзнателно, по навик? Ние ставаме сутрин, мием си зъбите, взимаме душ, слагаме кафето, включваме телевизора или компютъра, преглеждаме новините, обличаме се и т. н. и т. н. Още в най-ранно детство под въздействие на родителите ни и средата  в нас се формират определени хигиенни, хранителни и …"
image: "https://cdnone.netlify.com/db/2017/07/guitar-944261_640.jpg"
---

          <img src="https://cdnone.netlify.com/db/2017/07/guitar-944261_640.jpg"/>Снимка - Pixabay        <p>Замисляли ли сте се колко много неща вършим автоматично, несъзнателно, по навик? Ние ставаме сутрин, мием си зъбите, взимаме душ, слагаме кафето, включваме телевизора или компютъра, преглеждаме новините, обличаме се и т. н. и т. н. Още в най-ранно детство под въздействие на родителите ни и средата  в нас се формират определени хигиенни, хранителни и двигателни навици, а по-нататък в живота ние си създаваме нови и нови.</p> <p>Навиците са многообразни и присъстват навсякъде – <strong>в ежедневието </strong>ние свикваме да ставаме рано или да спим до обяд, да скачаме веднага след алармата или да се поизлежаваме и повторно да заспим, а от там – да закъснеем за работа; да тръгваме винаги в последния момент или да отиваме по-рано от уговореното. Неусетно в нас се оформят навици и в начина, по който разговаряме, пишем, смятаме, в начина по който седим и дори в начина, по който харчим парите си.</p> <p>Всеки човек има определени хранителни навици, които често преминават в поведенчески модели – например да пием кафето с парче сладкиш или с цигара, да пием бира след работа или да отваряме хладилника винаги, когато влезем в кухнята, за да си вземем нещо, макар да не сме гладни.</p> <p>Навикът присъства в <strong>мисленето</strong> и в <strong>емоционалните ни реакции</strong>. Често ние реагираме по един и същи заучен начин. Съществуват така наречените емоционални навици, които диктуват <strong>поведението</strong> ни. Някои хора си създават навика непрекъснато да се оплакват, да недоволстват и винаги да намират нещо, което им пречи, а други имат навика да се усмихват или дори навика да бъдат щастливи.</p>     <p>В книгата си „Седемте навика на високо ефективните хора“ Стивън Кови разглежда седем навика в поведението на успешните хора и посочва как можем с промяна на навиците си да променим живота си.</p> <p>Макар да не съзнаваме, навиците ни определят нашите преживявания, поведението ни, живота ни…Защото в голяма степен ние живеем по навик.</p> <p><strong>Какво всъщност е навикът?</strong></p> <p>Навикът е автоматизирано действие или повтарящи се модели на поведение, които се придобиват чрез повторение.</p> <p>Навикът е част от несъзнаваното у нас, той е механизъм, който ни кара да вършим нещата на „автопилот“. Някои автори наричат навика – „психоробот“ или начин за създаване на инерция, която позволява да използваме минимални усилия, да извършваме определени действия без да хабим енергия и без да напрягаме мисълта си.</p> <p>Навикът прави живота ни по-подреден, организиран, по-лесен. Той създава усещане за комфорт, удобство и ни помага да вършим нещата по-бързо и по-добре.</p> <p>Веднъж създаден, един навик трудно може да се промени. Той сякаш се сраства с нас и става част от характера ни, от същността ни.</p>     <p><strong>Ако си създадем определени градивни навици, те могат  леко да ни водят по пътя към постигането на нашата цел, да се превърнат в механизъм, който работи за нас.</strong></p> <p>В живота си обаче често си създаваме така наречените вредни навици – като преяждане, пушене по навик, гризене на ноктите, навик да се ядосваме или оплакваме и т. н, които постепенно ни завъртат в кръг и се превръщат в наши окови.</p> <p>Подобно на ограничаващите  убеждения, залегнали дълбоко в подсъзнанието ни, някои наши навици и привички се превръщат в бариери, които ни спъват.</p> <p>И подобно на положителните нагласи и убеждения, градивните ни навици  работят за нас.</p> <p>Често ние решаваме да променим живота си и се подлагаме на диети, за да чувстваме по-добре; започваме да медитираме или релаксираме, за да отстраним стреса, но продължаваме да следваме познати модели на поведение и реагираме, следвайки придобитите си навици. И така не успяваме да променим почти нищо.</p> <p><strong>А всъщност само промяната на един или няколко наши навици могат да променят тотално живота ни и да подобрят качеството му.</strong></p> <p>Ние можем да се освободим от вредните навици и да си изградим нови, успешни навици.</p>     <h2>Как може да променим навиците си?</h2>  <strong>Мотивацията.</strong>  <p>Най-важното, за да си създадем нов навик е мотивацията. Затова се запитайте – „защо искам да си създам този навик, какви ще са ползите за мен, с какво ще се промени животът ми, какво ще постигна?“</p> <p>Запишете си на един лист ползите – например ако желаете да промените навика си да се излежавате до обяд,  можете да напишете като ползи – „ще се чувствам по-добре, ще имам повече време, денят ми ще бъде организиран и ще мога да свърша нещата, които все не успявам, това ще ме накара да се чувствам по-спокоен и удовлетворен, няма да изпитвам раздразнение и недоволство“ и т. н. и т. н.</p> <p>Напишете всичко, което е важно за вас и заради което искате да го направите. И винаги, когато се разколебаете или се опитате да се върнете назад си прочитайте тези ползи.</p>  <strong>Изберете само един навик.</strong>  <p>Когато решите да правите промени и да си създадете нови навици, не започвайте с няколко наведнъж. Най-ефективно е, когато се концентрирате върху създаването на един навик. Едва когато този навик се автоматизира и го правите без усилие на волята, можете да преминете към друг.</p>      <strong>Вземете конкретно решение.</strong>  <p>Вземете решение и нека то бъде колкото се може по-точно и конкретно. Например – не си казвайте неопределеното – „ще започна повече да се движа“, а – „ще си съдам навика да ставам в 7 часа и да тичам по алеята в парка“.</p> <p>Или не да си кажете – „ще стана по-организиран“, а – „ще си създам навика да върша първо важните неща. В началото на работния ден ще си правя план за изпълнение на задачите и ще започвам с приоритетните“.</p> <p>Колкото по-конкретно е решението, толкова по-добре.</p>  <strong>Поемете ангажимент за 30 дни.</strong>  <p>Доказано е, че един навик се създава за около 1 месец, минимум за три седмици.  Затова, решете, че ще ставате в 7 часа и ще тичате сутрин в продължение на  30 дни или че ще си правите план за работния ден в продължение на един месец.</p> <p>Ако решим да правим нещо за неограничен период от време, това звучи като доживотна просъда, като мъчение до края на живота ни, което често ни отказва и ни кара да се върнем назад.</p> <p>Затова поемете ангажимент за 30 дни. Така намерението ви ще изглежда по-лесно осъществимо. А и когато минат  тези дни, вече ще започнете да го вършите механично, по навик и ще бъде по-лесно.</p>  <strong>Започнете Сега.</strong>  <p>Не отлагайте решенито за по-нататък, за утре, за понеделник или за другия месец.  Отлагането за утре, означава никога. Започнете сега, в този момент, в тази минута.</p>      <strong>Премахнете изкушението.</strong>  <p>Ако примерно искате  да отслабнете и сте решили да се отървете от навика си да пиете кафето с парче сладкиш, не купувайте сладки през първия месец. Не пийте кафето си там, където сервират и торти, за да не се изкушите.</p>  <strong>Осигурете си подкрепа.</strong>  <p>Много по-лесно ще ви е ако „привлечете“ приятел, който да ви стимулира и да ви напомня какво желаете, защо го желаете и какви са ползите за вас.</p> <p>Може също така да визуализирате постигнатите резултати или да си направите колаж с ваша снимка, където вие вече сте постигнали желаното.</p> <p>Един често използван трик,  за да можете да се отървете от навика си когато влизате в кухнята да отваряте хладилника, за да си вземете нещо, е на вратичката му да се залепи снимка на човек с тяло, което искате да имате и това да ви спира всеки път, когато по навик отваряте.</p>  <strong>Променeте дори едно малко нещо.</strong>  <p>Ако ви е трудно отведнъж да промените някой навик, специалистите съветват първоначално да промените поне един малък детайл от него. Така ако искате да промените хранителните си навици, може да смените чиниите, в които се храните, часа на хранене или дори да се храните с лявата ръка. Тези „хитринки“ ще накарат съзнанието ви да се включи и ще можете постепенно да разчупите веригата на навика.</p> <p>Споделете вашето мнение за навиците  – доколко ви помагат и доколко ви пречат те? Какви са вашите „трикове“ за създаване на нови навици и превръщането им в механизми, работещи за вас?</p> <p>източник: sebepoznanie.com</p>        