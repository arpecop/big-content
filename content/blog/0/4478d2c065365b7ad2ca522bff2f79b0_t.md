---
title: 4478d2c065365b7ad2ca522bff2f79b0_t
mitle:  "9 навика, които ви правят нещастни"
description: "Щастието е субективно понятие, ала по-важното е, че то е във вашите ръце. И ако не го дефинирате и не започнете да го търсите, то няма да дойде само. Междувременно трябва да се грижите за себе си и да сте отворени към новите неща, за да имате сили и мотивация да го откриете. Ето и …"
image: "https://cdnone.netlify.com/db/2017/05/girl-1828536_640.jpg"
---

          <img src="https://cdnone.netlify.com/db/2017/05/girl-1828536_640.jpg"/>Снимка - Pixabay        <p>Щастието е субективно понятие, ала по-важното е, че то е във вашите ръце. И ако не го дефинирате и не започнете да го търсите, то няма да дойде само. Междувременно трябва да се грижите за себе си и да сте отворени към новите неща, за да имате сили и мотивация да го откриете.</p> <p>Ето и с кои навици трябва бързо да се разделите, ако искате да сте щастливи:</p> <p><strong>1. Живеете в миналото</strong></p> <p>Всеки човек има минало, което е пълно с добри и лоши спомени. Ако обаче не ги приемете като минало, те само ще ви теглят назад и няма да имате ясна представа къде сте в момента и за какво се борите. Не само че съсипвате настоящето, но и така се лишавате от бъдеще.</p> <p><strong>2. Имате токсична връзка</strong></p> <p>Когато сте в токсична връзка, вие не можете да бъдете себе си и партньорът ви ви кара да се чувствате недооценен/а, понижава самочувствието ви и не след дълго губите воля, енергия и желание за промяна и да живеете своя живот.</p>     <p><strong>3. Търсите си извинения</strong></p> <p>Хората, които постоянно си намират извинения защо нещата не им се получават и не са щастливи, никога няма да бъдат щастливи. Извиненията ги оправдават пред тях самите за собствената им пасивност и липса на креативност и амбиции. Тези хора остават заклещени в едно положение цял живот.</p> <p><strong>4. Опитвате се да се впишете</strong></p> <p>Разберете, че не е важно да се харесвате на другите, важното е да се харесвате на себе си. Ако постоянно търсите чуждото одобрение и оценка, вие няма как да живеете в хармония и да намерите спокойствие.</p> <p><strong>5. Прекалено самокритични сте</strong></p> <p>Това е друга черта, която пречи да бъдете в хармония със себе си. Научете се да оценявате прогреса си и да се възнаграждавате за него. Не бъдете твърде самокритични.</p> <p><strong>6. Взимате кредити</strong></p> <p>Кредитите винаги са придружени от напрежение и тревога, които вгорчават дните ви. Струва ли си да живеете под постоянен стрес дали ще успеете с вноската и този месец?</p>     <p><strong>7. Лош сън</strong></p> <p>За да може да възстановите силите си, е задължително да спите достатъчно и качествено. По общоприет здравен стандарт това означава минимум 7-8 часа в денонощието.</p> <p><strong>8. Поддавате се на страховете си</strong></p> <p>Всеки има своите страхове, но те не трябва да диктуват действията му. Страхът може да ви накара да взимате много лоши решения и да се съобразявате с неща, които ви правят мизерни. Намерете вътрешна сила и се изправете срещу страховете си.</p> <p><strong>9. Изолирате се</strong></p> <p>Човекът е „социално животно“. Има моменти, в които е добре да остане насаме със себе си, но перманентната самота и изолация водят до депресия, параноя и задълбочаване на тревожността, ниско самочувствие и самооценка. Общуването с други хора може да ви накара да се почувствате „живи“, вдъхновени, тонизирани и оптимистично настроени към света и себе си.</p> <p>източник: http://tialoto.bg</p>        