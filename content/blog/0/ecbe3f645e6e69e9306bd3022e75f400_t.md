---
title: ecbe3f645e6e69e9306bd3022e75f400_t
mitle:  "Спокойствието е част от нас, стига да го намерим"
description: "Спокойствието е важна част от същността ни. Именно то ни дава онази увереност, онази вътрешна сила и онзи тласък към развитие. Прибързаността винаги е била лошо и вредно човешко качество. Тя единствено поражда грешки, които пораждат съжаление, неудовлетворение, съмнения и страхове, че не сме направили това, което е трябвало да направим. Така живеем до голяма …"
image: "https://cdnone.netlify.com/db/2017/04/woman-1406353_640.jpg"
---

          <img src="https://cdnone.netlify.com/db/2017/04/woman-1406353_640.jpg"/>Снимка - Pixabay        <p>Спокойствието е важна част от същността ни. Именно то ни дава онази увереност, онази вътрешна сила и онзи тласък към развитие. Прибързаността винаги е била лошо и вредно човешко качество. Тя единствено поражда грешки, които пораждат съжаление, неудовлетворение, съмнения и страхове, че не сме направили това, което е трябвало да направим. Така живеем до голяма степен в миналото, а бъдещето е нещо прекалено желано, докато настоящето тече необезпокоявано от душевните ни терзания. Как да намерим вътрешното си спокойствие? Лесно е, но трудно постижимо. За едни спокойствието е даденост, за други търсено цял живот явления, а за трети просто още едно състояние на духа.</p>     <p>Спокойствието е част от вътрешното щастие. Търсейки щастието така усилено извън нас, напълно забравяме, че то дреме в същността ни. Приемайки парите прекалено на сериозно, приемаме материалното, като превес над духовното. Тогава губим основната нишка на щастието и стремежа ни е единствено във вещите, което ни прави прекалено нещастни хора. Парите са средство за съществуване и използвайки ги за забавление и самоусъвършенстване – ги използваме по правилния начин. Фактическото им трупане в материални неща, води единствено до неразбиране основата на живота. Спокойствието се постига, когато първо спреш да се сърдиш на себе си, а после на другите. Когато постигнеш висшата сила да прощаваш, да бъдеш щедър и да се научиш да изключваш съзнанието си за кратка почивка. От друга страна дейният ум и същност са притежание на щастливите и спокойни хора.</p>     <p>При тях, като че ли нещата се случват по естествен път и те нямат нужда от одобрението на околните. Такова блаженство на спокойствието запълва живота с неописуемо голям смисъл. Смисъл, който не е нужно другите да откриват в живота, а само вие съумявате да виждате. За да постигнеш това е нужно и добро здраве, което е част от добрия живот. Винаги и непрестанно се учим, развиваме се, надграждаме себе си и оценяваме другите и себе си. Колкото по-негативни са оценките ни, толкова е по-напрегнат живота ни. Широко скроените хора са доста по-лежерни и се фокусират върху момента. Дори и да ни изглеждат малко отнесени и съмнителни, те са просто спокойни. Не претендират в правотата си и имат уникално чувство за самоирония. Е, намерихте ли спокойствието в себе си? Ако сте успели сте щастливи хора. Ако не сте обаче, продължавайте да търсите, струва си напълно!</p>        