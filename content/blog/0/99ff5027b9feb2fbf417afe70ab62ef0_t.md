---
title: 99ff5027b9feb2fbf417afe70ab62ef0_t
mitle:  "Понякога светлината в края на тунела е от приближаващия влак - 18 мисли за събуждане от Лари Уингет"
description: "Лари Уингeт е професионален мотивационен лектор и автор. Той презентира себе си като запазена търговска марка – „Питбула на личностното развитие” и „Единственият в света дразнещ лектор”. Той не смекчава думите нито по време на своите лекции, нито в книгите си. Лари показва студената грозна истина по предизвикателен и забавен начин. И вярва, че хората наистина …"
image: "https://cdnone.netlify.com/db/2017/05/railroad-691863_640-e1493760131424.jpg"
---

          <img src="https://cdnone.netlify.com/db/2017/05/railroad-691863_640-e1493760131424.jpg"/>Снимка - Pixabay         <p><strong>Лари Уингeт</strong> е професионален мотивационен лектор и автор. Той презентира себе си като запазена търговска марка – „Питбула на личностното развитие” и „Единственият в света дразнещ лектор”. Той не смекчава думите нито по време на своите лекции, нито в книгите си. Лари показва студената грозна истина по предизвикателен и забавен начин. И вярва, че хората наистина искат да чуят истината.</p> <p>А вие?</p>   <p>1. Мнозина вярват, че това, което имат, просто е „тяхната съдба“. Те си мислят: „Това са картите, които са ми раздадени, и трябва да играя с тях.“ Не, не трябва. <strong>Хубавото на живота е, че винаги можеш да откажеш да изиграеш ръката, която имаш, и да поискаш нови карти.</strong> А най-хубавото е, че ти си този, който раздава. Може просто да си дадеш цяло ново тесте.</p> <p>2. <strong>Дали чашата е наполовина пълна или наполовина празна? На кого му дреме!</strong> Същественият въпрос е дали онова, което е в чашата, утолява жаждата ти. Понякога познатото позитивно отношение към живота действа, друг път се налага малко отрицание, за да промениш нещо. Използвай онова, което ти върши работа!</p> <p>3. Когато се издъниш, признай си, постарай се да се поправиш и пак се залавяй за работа.</p>     <p>4. <strong>Ако нещо звучи прекалено добре, за да е истина, най-вероятно не е истина.</strong> Не се поддавай на неща, които звучат прекалено добре. Ти едва ли си специално избран. Не съществува нигерийски принц, който притежава десет милиона в банката и има нужда само от две хиляди долара, за да ги освободи от сметката си, и ако му помогнеш, ще ги сподели с теб. Нима хората наистина се връзват на такива неща? Защо? Защото искаме да вярваме, че има и други неща, освен работата, които ще ни направят богати.</p> <p>5. <strong>Животът не се гради върху трябва и не трябва, а върху ЩЕ и НЯМА.</strong></p> <p>6. Ако не си харесваш живота и решиш да обвиниш някого, има само едно място, на което да отидеш: пред огледалото.</p> <p>7. Хората се егоисти. Осъзнай го, приеми го и се постарай да се пригодиш възможно най-добре.</p> <p>8. <strong>Очаквай най-хубавото. Бъди подготвен за най-лошото. Хубаво или лошо – бъдещето те очаква.</strong></p>     <p>9. Не приемай лично простотията на простаците. Тя не е насочена против теб. Те са си такива.</p> <p>10. Забрави за думата „късмет“. Късметът е комбинация между възможност и подготовка. Подготвен ли си да се възползваш от предоставените ти възможности? Не? Тогава не очаквай да ти върви.</p> <p>11. Понякога светлината в края на тунела е от приближаващия влак. Понякога зад тъмния облак се крие торнадо, а не лъч надежда. <strong>Хей, господин Оптимист, я се стегни!</strong> Свали розовите очила и слез на земята. Набий си в главата, че животът е гаден и че от теб се иска яко бачкане, за да го оправиш!</p> <p>12. <strong>Не бъди дребнав – адски противно е.</strong> Наистина ли е важно дали пастата за зъби се изстисква от края, или от средата? Когато си в ресторанта с компания, има ли значение кой е ял десерт и кой не – просто си поделете сметката и се преместете в бара.</p>     <p>13. Не се оплаквай и не хленчи. Така или иначе никой не иска да слуша досадното ти мрънкане, хората си имат собствени проблеми за разрешаване.</p> <p>14. Определи причината за стреса си. Ето какво съм научил за стреса и за причините му: <strong>Стресът се предизвиква от факта, че знаем какво е правилно и въпреки това постъпваме погрешно.</strong></p> <p>15. Каже ли ти някой „ще се опитам да го направя“, спокойно може да се обзаложиш, че няма да го направи.</p> <p>16. Ако нямаш нещо съществено за казване, мълчи. Не дрънкай празни приказки само защото ти е приятно да се слушаш.</p> <p>17. Успехът е процес на елиминация. Елиминирай деструктивното си поведение, за да освободиш място за градивното.</p> <p>18. <strong>Имай високо самочувствие. То привлича като магнит.</strong> Жените адски си падат по него. Мъжете го обожават.</p> <p>източник: http://gnezdoto.net</p>         