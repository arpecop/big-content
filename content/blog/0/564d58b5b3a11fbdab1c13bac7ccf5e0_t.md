---
title: 564d58b5b3a11fbdab1c13bac7ccf5e0_t
mitle:  "10 неща, които показват, че си открил своята сродна душа"
description: "За всички, които вярват в сродните души. За всички, които чакат Голямата Любов и срещата, предначертана от Съдбата. За всички, които търсят своята истинска половинка. Ето как да разберете дали вече не сте я срещнали… 1. Сродната душа е винаги до теб Сродната душа е до теб винаги и във всичко. Този човек не си …"
image: "https://cdnone.netlify.com/db/2017/06/StockSnap_GRE2KLFYLU-1.jpg"
---

          <img src="https://cdnone.netlify.com/db/2017/06/StockSnap_GRE2KLFYLU-1.jpg"/>         <p>За всички, които вярват в сродните души. За всички, които чакат Голямата Любов и срещата, предначертана от Съдбата. За всички, които търсят своята истинска половинка. Ето как да разберете дали вече не сте я срещнали…</p>   <p><strong>1. Сродната душа е винаги до теб</strong></p> <p>Сродната душа е до теб винаги и във всичко. Този човек не си тръгва, когато стане напечено, не ти обръща гръб, когато имаш нужда от него. Той/тя е до теб по всяко време. Когато съградиш съюз със своята сродна душа, този съюз е неделим.</p> <p><strong>2. Сродната душа те подкрепя</strong></p> <p>Сродната душа ще ти помогне във всяка ситуация. Знаеш, че можеш да разчиташ на този човек, където и да си, каквото и да става. Когато си слаб/а, сродната душа ще те вдигне. Когато си отчаян/а, ще ти върне надеждата. Сродната душа познава сърцето ти, знае къде си уязвим/а и се опитва да те пази – от всичко и всички.</p> <p><strong>3. Сродната душа има сходни с твоите морал и ценности</strong></p> <p>Сродната душа е избрала/а да живее живота си по сходен начин с теб. Разбирате се по въпросите за семейството, децата, финансите, работата, забавленията… Това не значи обаче, че задължително трябва да имате еднакви хобита. Не забравяйте – хобито се мени, но ценностите – не.</p>     <p><strong>4. Сродната душа буди страстта за живот у теб</strong></p> <p>Сродната душа те мотивира да живееш истински, да бъдеш по-добър човек, да израстваш и да се развиваш. Той/тя е твоят катализатор да изживееш живота, за който мечтаеш, да се превърнеш в човека, който искаш да бъдеш.</p> <p><strong>5. Сродната душа се държи нежно с теб</strong></p> <p>Сродната душа иска да се чувстваш добре и да те обгрижва. Разбира се, няма връзка без спречквания, но важното е хубавите моменти да са повече. Освен това, сродната душа те предразполага да й споделиш всичко, без да се страхуваш от упреци и хулене. Причината за това, че душите на двама ви са на еднаква честота.</p> <p><strong>6. Сродната душа те кара да се чувстваш специален/а</strong></p> <p>Сродната душа знае какво обичаш и ти го дава често. Знае кои дребни жестове те трогват и не пропуска да ги направи. За него/нея е важно да се чувстваш щастлив/а и обичан/а.</p> <p><strong>7. Сродната душа цени любовта ти</strong></p> <p>Сродната душа обича да те докосва и да бъде докосван/а от теб. Наслаждава се пълноценно на всеки миг, в който сте заедно. Търси непрекъснато емоционална и/или физическа близост с теб.</p>     <p><strong>8. Сродната душа те намира за неустоим/а</strong></p> <p>Сродната душа те кара да се изчервяваш от удоволствие, когато ти показва колко те харесва. И го прави навсякъде и по всяко време. За сродната душа няма значение с какво си облечен/а, разрошена ли е косата ти, появили ли са се бръчки на лицето ти. Сродната душа просто обожава точно това, което си ти.</p> <p><strong>9. Сродната душа те кара да се чувстваш в безопасност</strong></p> <p>Сродната душа създава у теб усещането, че си защитен/а. Това е изключително важно в днешния напрегнат свят, в който ставаме свидетели на всевъзможни драми и всеки ден се сблъскваме с всякакви проблеми. Сродната душа знае как да те успокои и утеши. В ръцете му/й намираш сила и закрила. Сродната душа ти дава положителна енергия, с която да пропъдиш негативните вибрации.</p> <p><strong>10. Сродната душа ти дава свобода</strong></p> <p>Сродната душа те кара да се чувстваш свободен/а, насърчава те да бъдеш себе си. Не ти се налага да играеш и да се преструваш.</p> <p>Сродната душа е подарък от Съдбата!</p> <p><em><strong>Приятели, а вие как разпознавате сродната си душа?</strong></em></p> <em>източник: powerofpositivity.com</em> <em>превод: Gnezdoto</em>         