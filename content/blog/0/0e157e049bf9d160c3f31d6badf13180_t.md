---
title: 0e157e049bf9d160c3f31d6badf13180_t
mitle:  "Как да сбъднем желанията си"
description: "Седем правила от Закона за Привличането Езотериците и мистиците смятат, че нашите желания могат да се изпълнят, ако ги запишем правилно. Много религиозни хора, също вярват в това. Тълкованието е, че в главата ни бушува торнадо от мисли, които не могат да бъдат фиксирани и съответно изпратени като желание към Вселената. Но ако успеете да се …"
image: "https://cdnone.netlify.com/db/2017/10/bali-1807464_640-e1508235526790.jpg"
---

          <img src="https://cdnone.netlify.com/db/2017/10/bali-1807464_640-e1508235526790.jpg"/>Снимка - Pixabay        <h3><strong>Седем правила от Закона за Привличането</strong></h3> <p><strong><em>Езотериците и мистиците смятат, че нашите желания могат да се изпълнят, ако ги запишем правилно. Много религиозни хора, също вярват в това. Тълкованието е, че в главата ни бушува торнадо от мисли, които не могат да бъдат фиксирани и съответно изпратени като желание към Вселената. Но ако успеете да се съсредоточите върху своето конкретно желание и спазите изредените по-долу 7 правила, има голяма вероятност нещата, за които мечтаете, да се сбъднат.</em></strong></p> <p><strong>Правило 1. Желанието трябва да бъде записано</strong> На всяка цена запишете желанието си – старателно и с красив почерк. Лесно е да се каже, но е трудно да се направи. Колко просто изглежда да формулирате желанието си. А когато седнете пред белия лист, разбирате, че това е едно от най-трудните задания, които сте изпълнявали. Мислите, че желанието „искам да имам свой дом“ е правилно? Не! Проблемът е, че такова желание не може да бъде изпълнено, без да има уточнение кога искате да се случи това.</p>     <p><strong>Правило 2. Посочете време за изпълнение на желанието</strong> Например: «през лятото на 2015 година ще имам голяма красива къща». Не бива да формулирате мисълта си така: «Аз ще купя къща». Това е погрешно. Заявката ви може да бъде изпълнена, но неизвестно кога.</p> <p><strong>Правило 3. Формулировките да са в сегашно време</strong> Вместо „ще си купя къща“ трябва да напишете „в процес съм на придобиване на къща“. Представете си, че вече сте собственик.</p> <p><strong>Правило 4. Забранете си думичката НЕ и отрицанията изобщо</strong> Друга често срещана грешка е заявлението „аз не искам да съм беден“. Според твърденията в книгата „Тайната“ на Ронда Бърн и последвалите ги тълкования за закона за привличането, Вселената не приема частицата НЕ и други отрицателни думи с тази представка. Вие казвате: „не искам да съм беден“, а нагоре се чува „искам да бъда беден“ и желанието се изпълнява в този вид. Притегляме като магнити това, което излъчваме като мисли. Правилната формулировка е „искам да съм богат и аз съм в процес на забогатяване“.</p>     <p><strong>Правило 5. Пишeте подробно, емоционално, от душа</strong> Ако искате нов дом – опишете го подробно, като почнете от предверието – разположение, брой на стаите, балкони, прозорци, обзавеждане, таван, капандури – всичко. Представете си възторга ви, когато гледате новия си дом. Опишете това, което чувствате на хартия. Много е важно вашето желание да не причинява вреда на друго човешко същество.</p> <p><strong>Правило 6. Записаното желание завършете с молитва</strong> След като сте записали желанието си, смирено помолете за съдействие в изпълнението му Висшата сила. Ако вярвате в Бог – молете се Нему. Ако сте атеист или агностик, измислете си свободна молитвена фраза без адресат. Например: „нека моят дом се напълни с радост и щастие“ и „нека моите деца и внуци да продължат в тази къща рода си и да изпълнят живота си и моя живот с любов“. Добре е в молитвата да е включена фразата „и нещо повече“. Защото е възможно да не се сещате за някакво свое желание, а Вселената да има предвид „нещо повече“ за вас от това, за което я молите. Не трябва да я ограничавате в стремежа й да ви помогне. После изпращате символично желанието си към Вселената и забравяте за него. Почти. Ако преживявате ще се изпълни ли или не и ви сполетят натрапчиви мисли по този въпрос, това само ще попречи на изпълнението на заявката.</p> <p><strong>Правило 7. Никога не зацикляйте върху желанието си</strong> Пуснете мечтата си, но действайте. Не мислете, че всичко ще е ок, ако сте написали на лист желанието и сте го сгънали смотано в някое скришно място. Не нарушавайте хармонията на Вселената, потъпквайки всичко и всички по пътя към целта си в името на нейното достигане. Не се зацикляйте върху нея.</p> <p>Източник: https://www.spisanie8.bg</p>        