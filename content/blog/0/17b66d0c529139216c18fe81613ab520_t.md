---
title: 17b66d0c529139216c18fe81613ab520_t
mitle:  "Не се утешавай с половинчата любов"
description: "На болезнения въпрос „Съществува ли истинската любов?“ един вътрешен глас, съчувствен и спокоен, постоянен и чистосърдечен, отговаря: Да! Потърси я, не се примирявай с когото и да е, ти си много ценен и заслужаваш да си щастлив… Не губи надежда. Господ пази за теб онова, за което най-много си мечтал, не се отказвай от идеалите и …"
image: "https://cdnone.netlify.com/db/2017/10/woman-918458_640.jpg"
---

          <img src="https://cdnone.netlify.com/db/2017/10/woman-918458_640.jpg"/>Снимка - Pixabay        <p>На болезнения въпрос „Съществува ли <strong>истинската любов</strong>?“ един вътрешен глас, съчувствен и спокоен, постоянен и чистосърдечен, отговаря: Да! Потърси я, не се примирявай с когото и да е, ти си много ценен и заслужаваш да си щастлив…</p> <p>Не губи надежда. Господ пази за теб онова, за което най-много си мечтал, не се отказвай от идеалите и мечтите си. Няма време ли? Вече не си достатъчно млад ли? Никога не е късно.</p> <p>Не позволявай да се случи така, че заради желанието си да тичаш като другите, да пропуснеш целта си и да страдаш, защото не си съумял да <strong>изчакаш</strong> да се появи човекът за теб. Този, който ще те накара да израснеш като личност, с когото ще създадеш красиво семейство, който ще те разбира и ще ти осигурява мира и спокойствието, от които всички се нуждаем.</p>     <p>Защото, ако един човек не ти дава подкрепата си сега, никога няма да го направи, и когато си дадеш сметка за това, ще бъде твърде късно и може би няма да страдаш само ти, а и твоите деца. Помисли си. Твоите деца заслужават да бъдат щастливи.</p> <p>Запомни, че не всички цветя растат по едно и също време и порасналата по-рано роза не е нито по-красива, нито най-голямата. Изчакай<strong> твоя момент</strong>… той ще дойде.</p> <p>Господ ще ти даде вярата, надеждата и силите, за да продължиш напред, когато ти се струва, че вече нищо не те интересува. Никога не преставай да вярваш в себе си. Ако другите не вярват в теб, Господ вярва и не иска да изпреварваш неговите планове, защото си отчаян.</p>     <p>Никога не се предавай и продължавай да търсиш. Докато вярваш в успеха си, ще имаш силата да <strong>опитваш</strong> и ще откриеш любовта. Имай вяра, Господ няма да те изостави и ще я намериш. Недей да мислиш, че си загубил, когато плановете и мечтите ти не се осъществяват според твоите желания, не се предавай и продължавай да търсиш.</p> <p>Всеки път, когато научиш нещо ново за себе си или за живота, постигаш <strong>напредък</strong>. Не прави нищо, което да уязви уважението ти към самия себе си. Удовлетворението от себе си е основата на удовлетворението от живота.</p> <p>Не се утешавай с половинчата любов, потърси истинска любов, която да те изпълва. Господ няма да те изостави. Само трябва да вземеш правилното решение. Ти знаеш кое е то. <strong>Рискувай</strong> и потърси любовта на един добър човек. Тя също те търси.</p> <p><em>Енрике Марискал</em></p> <p>източник: highviewart.com</p>        