---
title: bef069944e60089d242766a06e6103d0_t
mitle:  "10 тайни на успеха и вътрешния мир"
description: "Предлагаме ви 10 тайни на успеха и вътрешния мир, които със сигурност ще ви бъдат от полза. 1. Нека умът ти бъде отворен за всичко и непривързан към нищо Какво означава ум, отворен за всичко? Ум, готов да приеме чуждите идеи, дори да не съвпадат с неговите собствени. Освободете ума си от привързаностите. Те са …"
image: "https://cdnone.netlify.com/db/2017/06/vintage-1950s-887272_640.jpg"
---

          <img src="https://cdnone.netlify.com/db/2017/06/vintage-1950s-887272_640.jpg"/>Снимка - Pixabay        <p><em>Предлагаме ви 10 тайни на успеха и вътрешния мир, които със сигурност ще ви бъдат от полза.</em></p> <p><strong>1. Нека умът ти бъде отворен за всичко и непривързан към нищо</strong></p> <p>Какво означава ум, отворен за всичко? Ум, готов да приеме чуждите идеи, дори да не съвпадат с неговите собствени. Освободете ума си от привързаностите. Те са източникът на всички проблеми.</p> <p><strong>2. Не умирай със замлъкнала музика в себе си</strong></p> <p>Х. Джубран е казал: „Когато се раждаш, призванието ти е в сърцето ти“. Е? Какво казва вашето сърце? Какво е вашето призвание? Следвате ли го? Поспрете за миг и посочете себе си. По всяка вероятност ръката ви сочи сърцето. Туптенето на сърцето ви е символ на вечната връзка между вас и Универсалния Разум.</p> <p>Лявата половина на мозъка ви анализира, изчислява, пресмята, взема логическите решения. Тя мисли ли, мисли. Дясната половина е свързана с начина, по който възприемате чувствата. Вслушайте се в дясната страна, в невидимия спътник. Игнорирайте това, което, според другите, би трябвало да бъдете. Изразете музиката в себе си!</p>     <p><strong>3. Не можеш да дадеш нещо, което нямаш</strong></p> <p>Това означава, че каквото внасяте в света, това и получавате. Привличате онова, което сте дали на другите. Нисшата енергия привлича нисша енергия. От тук разбирате, че за да се чувствате щастливи, трябва да дарявате щастие на околните.</p> <p><strong>4. Прегърни мълчанието</strong></p> <p>В пространството между мислите ви има кратко мълчание, което с практика можете да усетите. Именно там е жадуваният покой. Хората имат средно 60 000 отделни мисли всеки ден. Ако успеете да намалите броя им наполовина, ще откриете пред себе си цял свят от възможности.</p> <p><strong>5. Откажи се от личната си история</strong></p> <p>Миналото ви е свършило! Приемете това! Като се обвързвате с него, не само гарантирате неподвижността си днес, но възпрепятствате излекуването си. Приемете, че миналата ви история и всичките ви рани не са тук във физическата реалност. Не ги допускайте в ума си, защото те само ще размътят настоящите моменти.</p> <p><strong>6. Не можеш да решиш проблема чрез начина на мислене, който го е създал</strong></p> <p>Опитвайте да контролирате мислите си. Светът е такъв, какъвто трябва да бъде. Хората се държат така, както би трябвало да се държат. От вас зависи как ще възприемете всичко това.</p>     <p><strong>7. Няма оправдано негодувание</strong></p> <p>Всеки път, когато сте изпълнени с негодувание, вие предавате контрола върху емоционалния си живот в чужди ръце. Изхвърлете упреците. Това означава никога да не приписвате другиму отговорността за това, което преживявате. Научете се да прощавате.</p> <p><strong>8. Отнасяй се към себе си така, сякаш вече си онова, което искаш да бъдеш</strong></p> <p>Каквото и да си представяте за себе си, започнете да се държите така, сякаш желаното е вече реалност. Това е прекрасен начин да задействате силите, които ще ви помогнат да осъществите мечтите си. Именно по този начин отивате напред във времето и поемате контрола върху собствената си съдба, като същевременно култивирате вдъхновение.</p> <p><strong>9. Почитай твоята божественост</strong></p> <p>Егото ви дели от първоизточника ви и ви кара да се чувствате безпокойни. Отдалечете егото от себе си. Живейте с мисълта, че сте част от световното съвършенство. Част от вселенския разум, който поддържа всичко и всеки на тази планета.</p> <p><strong>10. Мъдростта означава да отбягваш всички мисли, които те правят по-слаб</strong></p> <p>Една от най-омаломощаващите мисли е срамът. Тя предизвиква унижение. Ако носите мисли за срам в себе си, то вие се омаломощавате както психически, така и физически. След срама най-омаломощаващи са чувствата за вина и апатията. Те водят до самообвинения и отчаяние. Премахването на чувството за вина сваля голям товар от раменете ви. Ще се отърсите от чувството за вина чрез енергизиращата мисъл за любов и уважение към себе си.</p> <p><em>Уейн Дайър, из „Десетте тайни на успеха и вътрешния мир“ / Източник: myvelikoturnovo.com</em></p>        