---
title: fb9328b93603f5ee0b05524f50406cf0_t
mitle:  "Ако знаеше,че днес е последният ти ден какво би направил?"
description: "Ако знаеше,че днес е последният ти ден какво би направил? Ще съжаляваш ли за всички неща които не си успял да направиш? Ще продължаваш ли да се само-критикуваш? Ще продължаваш ли да мислиш какво би било ако … (беше направил/а или казал/а нещо по-различно)? Ще продължаваш ли да отлагаш (да започнеш онзи бизнес, да отслабнеш, …"
image: "https://cdnone.netlify.com/db/2017/05/sunset-815270_640.jpg"
---

          <img src="https://cdnone.netlify.com/db/2017/05/sunset-815270_640.jpg"/>Снимка - Pixabay        <p>Ако знаеше,че днес е последният ти ден какво би направил?</p> <p>Ще съжаляваш ли за всички неща които не си успял да направиш?</p> <p>Ще продължаваш ли да се само-критикуваш? Ще продължаваш ли да мислиш какво би било ако … (беше направил/а или казал/а нещо по-различно)?</p> <p>Ще продължаваш ли да отлагаш (да започнеш онзи бизнес, да отслабнеш, да кажеш нещо което отдавна си искал…)?</p> <p>Ще спреш ли да препускаш през живота, бързайки за работа, за поредната среща…?</p> <p>Ще приемаш ли най-близките ти за даденост или ще прегърнеш силно децата си, родителите и роднините, любимия/любимата и най-близките си хора? Ще отделиш ли най-после малко време и за тях?</p> <p>Може би ако знаеше че днес е последния ти ден щеше да направиш нещата по-различно или просто щеше да кажеш и/или направиш нещо което отдавна отлагаш?</p>     <p>Може би щеше да слушаш хората по-внимателно, сякаш това е последното което чуваш, а нямаше да правиш още няколко неща едновременно претендирайки, че слушаш „внимателно“?</p> <p>Може би щеше да спреш да се притесняваш за това какво биха си помислили другите и да направиш нещата които все отлагаш да направиш?</p> <p>Може би щеше да се насладиш на всяка възможност да прекараш времето с любимите хора без оправдания „сега нямам време после…“, защото може би няма да има после…</p> <p>Щеше ли да кажеш на близките си колко много ги цениш и обичаш, без да мислиш че „те трябва да си го знаят“? Щеше ли да им се извиниш за всеки момент в които си ги обидил с думи, действие или бездействие? Щеше ли да им благодариш за всичко което някога са правили за теб и за това че са винаги до теб когато имаш нужда от тях? Щеше ли да слушаш внимателно гласа им и да не пропускаш нито една дума която казват?</p> <p>Или просто щеше да погледнеш на всичко около теб от друг ъгъл и да направиш всичко по малко различен начин…</p>     <p>Щеше, нали…?! Само ако знаеше… Но, ти не знаеш…не знаеш кога ще е последния ден, когато ще видиш хората които обичаш за последно… Защото всичко е промяна и живота е непредсказуем… и в това му е чара. Просто се замисли… ти дори не знаеш какво ще се случи в следващите 10 мин., а какво остава за следващите 24 часа? Сега може да се смееш и след 10 мин. да си облян/а в сълзи. За СЕКУНДИ всичко може да се промени затова спри да живееш на дребно. Момента да простиш, да обичаш повече, да спреш да отлагаш, да направиш това за което винаги си мечтал, и просто да живееш и да се насладиш на живота е днес, а не някой друг път „когато имаш повече време“, защото времето е ограничен ресурс и най-подходящия момент да водиш по-богат, по удовлетворен и по-мъдър живот е СЕГА.Не чакай, защото този момент никога просто няма да настъпи. Действай сега и с всяка следваща стъпка възможностите само ще растат. Не мисли нито за миналото, нито за бъдещето. Живей днес и се радвай на всеки един момент прекаран с хората които цениш; прегърни ги, благодари им и направи всичко което искаш, защото утре може и да е късно!</p> <p>Задавай си този въпрос всяка сутрин преди да се забързаш към работата, срещите, ангажиментите… Поеми дълбоко въздух, затвори очи и погледни днешния ден от друга перспектива. Изчисти съзнанието си от всички негативни мисли и премахни напрежението от себе си. Усмихни се и запомни днес е нова ВЪЗМОЖНОСТ да бъдеш този който искаш да бъдеш и да направиш всичко което искаш да направиш. Няма да я пропилееш, нали?</p> <p>източник: pozitivnoto.net</p>        