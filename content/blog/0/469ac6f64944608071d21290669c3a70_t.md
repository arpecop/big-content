---
title: 469ac6f64944608071d21290669c3a70_t
mitle:  "Притча за завистта"
description: "Живял някога един овчар. Той бил толкова беден, че му се налагало, когато не пасе добитък, да обработва чуждите ниви. Парите обаче все не достигали да изхрани многолюдната си челяд и той често се окайвал за своето положение. Един ден, както си стоял пред сиромашката ли колиба, покрай него минала скъпа карета. Тогава човекът се …"
image: "https://cdnone.netlify.com/db/2017/05/pritcha-za-zavistta.jpg"
---

          <img src="https://cdnone.netlify.com/db/2017/05/pritcha-za-zavistta.jpg"/>        <p>Живял някога един овчар. Той бил толкова беден, че му се налагало, когато не пасе добитък, да обработва чуждите ниви. Парите обаче все не достигали да изхрани многолюдната си челяд и той често се окайвал за своето положение.</p>  <p>Един ден, както си стоял пред сиромашката ли колиба, покрай него минала скъпа карета. Тогава човекът се разгневил и завистливо си казал наум:</p> <p>– Ето! Някои хора се радват на Божието благоразположение и се возят в скъпи карети, а аз едва изкарвам пари, колкото да не умра от глад. С какво толкова аз съм заслужил това нещастие, а онзи в каретата живее в разкош и лукс! Ако можех само за един-единствен ден да съм на негово място, щях да се чувствам като истински късметлия!</p>     <p>Секунди, след като беднякът така силно завидял на човека в каретата, вратата на колата се отворила. От нея обаче не излязъл наперен богаташ, а слепец, който едва пристъпвал напред с помощта на жена си.</p> <p>– Господи, какъв глупец съм! – възкликнал овчарят, разкайвайки се са завистливите си мисли.</p> <p>Той чак сега осъзнал колко много притежава и че всъщност Бог не го е забравил, давайки му най-важното нещо на този свят – здравето. От този ден той спрял да недоволства и да се натъжава, когато види по-заможен човек.</p> <p>източник: sanovnik.bg</p>        