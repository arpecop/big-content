---
title: 2129ff2db658a8c0d744dc65a1ef3150_t
mitle:  "10 причини да пиете червено вино тази зима"
description: "Първите хвърчащи снежинки ни напомнят, че зимата чука на вратата. Вадим от шкафовете всичко, което ще ни топли в идващите месеци – шал, шапка, ръкавици… и бутилка червено вино. Домашен уют, дълги вечери и върволица празници: десетки причини да се насладите на Дионисовия дар. И можете да го направите с чиста съвест, защото умерената консумация е …"
image: "https://cdnone.netlify.com/db/2017/11/red-wine-2443699_640-e1511636262889.jpg"
---

          <img src="https://cdnone.netlify.com/db/2017/11/red-wine-2443699_640-e1511636262889.jpg"/>Снимка - Pixabay        <p>Първите хвърчащи снежинки ни напомнят, че зимата чука на вратата. Вадим от шкафовете всичко, което ще ни топли в идващите месеци – шал, шапка, ръкавици… и бутилка червено вино. Домашен уют, дълги вечери и върволица празници: десетки причини да се насладите на Дионисовия дар. И можете да го направите с чиста съвест, защото умерената консумация е свързана с редица ползи за здравето.</p> <p>Диетолозите дълго време са чудили на какво се дължи известният „френски парадокс“. Ето в какво се състои той: Франция е страната, в която най-малко хора страдат от затлъстяване, сърдечно-съдови и онкологични заболявания, въпреки че традиционното френско меню е богато на храни (мазни сирена, тежки сосове, обилно количество масло и яйца), които увеличават риска от развитието им.</p> <p>Днес експерти са убедени, че причината за този парадокс е редовната консумация на червено вино. Ресвератролът, който се съдържа в кехлибарената напитка, е съставката, която защитава организма от множество вреди. Инфографика на Bright Side посочва някои от здравните ползи, свързани с консумацията на червено вино.</p> <p><strong></strong></p><strong>   </strong><p></p> <p><em>1. Антиоксидантите в червеното вино предпазват от ракови заболявания.</em></p> <p><em>2. Виното съдържа монозахарида арабиноза, който засилва имунната система.</em></p> <p><em>3. Ресвератролът помага да отслабнем, като нормализира метаболизма.</em></p> <p><em>4. Полифенолите във виното помагат за укрепване на сърдечните клапи и предотврятяват сърдечните заболявания.</em></p> <p><em>5. Виното подобрява притока на кръв към мозъка, намалявайки риска от Алцхаймер.</em></p> <p><em>6. Ресвератролът предотвратява възпалението на ухото, което може да доведе до влошаване на слуха.</em></p> <p><strong></strong></p><strong>   </strong><p></p> <p><em>7. Ресвератролът заздравява очните капиляри, с което предотвратява развитието на различни проблеми със зрението.</em></p> <p><em>8. Ресвератролът се бори с бактериите, които водят до кариес и разрушават зъбния емайл.</em></p> <p><em>9. Алкохолът във виното забавя отделянето на адреналин, което помага за разтоварване на стреса.</em></p> <p><em>10. Малко неща могат да подобрят настроението ви в дългите студени вечери така, както чаша греяно вино с плодове и ароматни подправки.</em></p> <p>​И нека не забравяме старата максима: лекарство или отрова – зависи от дозата.</p> <p>източник: obekti.bg</p>        