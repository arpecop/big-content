---
title: d3bc86b66a03b38a955568ee24e56d60_t
mitle:  "Какъв тип майка сте според зодията?"
description: "В астрологията няма правило, което да окачествява представителките на даден зодиакален знак като по-добри или по-лоши майки. Но, ако се опитваме да разберем защо едни жени постъпват по един или друг начин в ролята си на майки, с изненада ще открием някои тенденции, типични за отделните зодии. Майката – Овен (21 март- 19 април) Ако …"
image: "https://cdnone.netlify.com/db/2017/09/pregnant-women-2262211_640.jpg"
---

          <img src="https://cdnone.netlify.com/db/2017/09/pregnant-women-2262211_640.jpg"/>Снимка - Pixabay         <p>В астрологията няма правило, което да окачествява представителките на даден зодиакален знак като по-добри или по-лоши майки. Но, ако се опитваме да разберем защо едни жени постъпват по един или друг начин в ролята си на майки, с изненада ще открием някои тенденции, типични за отделните зодии.</p>   <p><strong>Майката – Овен (21 март- 19 април)</strong> Ако има зодиакален знак, роден, за да отгледа и възпита добре детето си, то това са майките-овни. Тези жени са истински войни, изпълнени с непрестанна енергия, водени от огнената природа на своята зодия. Овенът е първият знак от зодиака, което прави представителките му майки с вродени лидерски качества с инстинкт на генерали. Това означава, че майката-овен никога няма да се откаже от това, което е решила да постигне с възпитанието на детето си, независимо дали отглежда само едно или цели дванайсет деца!</p> <p>Майките-овни винаги се придържат стриктно към своето чувство за справедливост, способни са да се преборят с всичко, изпречило се на пътя им и винаги предприемат смело всяко начинание. Съществува известен риск от това да загубят контрол над емоциите си и да прекаляват с контрола над децата.</p> <p>Въпреки своята лидерска натура, майките овни могат да бъдат и много нежни, обичат силно децата си и са готови на всичко за тях.</p> <p><strong>Майката – Телец (20 април – 20 май)</strong> Земни, прагматични и решителни, майките, родени под знака телец ще създадат уютен дом и ще окуражават децата си да се радват на заобикалящия ги свят. Майките-телци предпочитат да прекарват времето с децата сред природата и ще ги окуражават да се фокусират върху целите си. Те са много търпеливи, способни да седнат и да се успокоят, дори в напрегнати ситуации.</p> <p>Представителките на тази зодия са силно загрижени за материалното благополучие на децата си и винаги ги насърчават в тяхното професионално развитие.</p> <p>Дамите, родени под знака на телеца трябва да бъдат внимателни със своята свръхзагриженост и стремеж да правят всичко за децата си. Понякога това рефлектира отрицателно и може да доведе до разглезеност и лошо поведение в тийнейджърска възраст.</p>     <p><strong>Майката – Близнак (21-май – 20 юни)</strong> Майките, родени под знака на близнаците винаги се стараят детето им да е добре информирано, тъй като са под въздействието на Меркурий. Семейните вечери с майката-близнак ще бъдат изпълнени с интересни разговори на разнообразни теми, а децата им са доста комуникативни, тъй като са научени да участват активно в диалога в семейството.</p> <p>Двойствената същност на майката-близнак я прави способна да отглежда еднакво добре и синовете, и дъщерите си, да се адаптира, както към момчешките, така и към момичешките занимания и интереси, независимо от възрастта.</p> <p>Съществува риск майките от тази зодия да са малко по-либерални от необходимото. Това е, защото близнаците по природа не са особено големи привърженици на строгостта и дисциплината, а това не винаги е добър подход.</p> <p><strong>Майката – Рак (21 юни – 22 юли)</strong> Ако има класация за най-грижовна майка, то определено първото място в нея ще заеме майката от зодия рак. За нея няма нищо по-свещено от дома и семейството и никой не е в състояние да я накара да промени тези свои възгледи.</p> <p>Майките-раци сякаш разполагат с цялото време на света, което да посветят на приготвянето на вкусна вечеря, подредбата на дома или четенето на детски приказки.</p> <p>И все пак, скъпи майки, представители на зодия рак, не забравяйте, че в живота има и други неща, които понякога е добре да разнообразяват семейните ви задължения. Също така внимавайте да не прекалявате с грижите, тъй като това може да направи децата ви несамостоятелни и неспособни да се откъснат от вашата опека.</p>     <p><strong>Майката – Лъв (23 юли – 22 август)</strong> Лъвицата определено може да се причисли към категорията „готина майка”, тъй като това е зодията, при която най-много се запазва детското, дори в зряла възраст. Представителките на този знак винаги помнят какво е да си млад, защото по сърце и душа те самите са още такава. Със своя огнен темперамент и желание за приключения и нови емоции, майките-лъвици планират най-вълнуващите пътувания, най-веселите партита за рожден ден и най-забавните игри.</p> <p>Поради своята щедра природа, майката-лъв често прекалява с купуването на дрехи и играчки за децата си и не винаги улавя границата между здравословната грижа и прекаленото разглезване. Голямото предизвикателство за представителките на тази зодия е да се научат, че децата им са отделни индивиди и да не прекаляват с това да дават себе си за пример.</p> <p><strong>Майката – Дева (23 август – 22 септември)</strong> Представителките на зодия дева определено са майки, на които доста добре им се отдава да вършат няколко неща едновременно. Те безпроблемно ще сменят пелени, докато готвят вечеря и в същото време ще бъбрят по телефона с приятелка. Никога не изпускат задачите, включени в графика им и винаги поддържат дома си чист и спретнат.</p> <p>Проблемът е, че майките-деви разчитат прекалено много на логиката и са твърде прагматични. Това има своите предимства, но понякога при отглеждането на деца е необходимо да се доверяват повече на емоциите и инстинкта си.</p> <p>Девите са майки, които са водени от своя перфекционизъм и болезнено изживяват дори най-малкия неуспех при възпитанието на децата си и поддържането на домашния уют.</p>     <p><strong>Майката – Везни (22 септември – 22 октомври)</strong> Майките, родени под знака на везната, са хора, опитващи се винаги да запазят баланса, както в емоциите, така и в разпределянето на времето си. Те се стремят неистово към хармония, мир и разбирателство, избягват караниците и високия тон и рядко прибягват към наказания като възпитателен метод.</p> <p>Майката-везна е с изключително силно развито чувство за справедливост. С децата си е нежна и деликатна, добър слушател е и се стреми да не навлиза в личното им пространство. Но понякога, дори и най-милите и деликатни хора на света имат лошо възпитани деца, така че мили везни, опитайте се да бъдете малко по-строги.</p> <p><strong>Майката – Скорпион (23 октомври – 21 ноември)</strong> Майките, родени под знака на скорпиона, са невероятно инстинктивни натури. Ето защо, жените от тази зодия винаги знаят какво се случва с децата им, дори и когато те се опитват да запазят в тайна някои факти или действия от ежедневието си.</p> <p>Скорпионите са майки, за които няма теми табу. Те свободно разговарят с децата си за секса и нямат никакви притеснения да кажат това, което мислят. Могат да са крайно незаинтересовани от чуждите деца, но що се отнася до техните собствени, майките скорпиони са истински пример за лоялност и отдаденост.</p> <p>Това, с което трябва да внимават представителките на този зодиакален знак, е да не прекаляват с решаването на проблемите на децата си, приемайки ги като въпрос на живот и смърт. Понякога е добре да оставят своите наследници сами да се сблъскат с неволите, за да изградят силна воля и решителност.</p>     <p><strong>Майката – Стрелец (22 ноември – 21 декември)</strong> Представителките на зодия стрелец смело могат да бъдат причислени към категорията „забавни майки“. В тяхното съзнание детството е нещо, което биха изживели още веднъж, ето защо не пропускат да се наслаждават на всяка игра, детска щуротия и поводи за забавление.</p> <p>По природа майките стрелци са доста импулсивни и като нищо могат да вземат неочаквано решение – например да запалят колата и да отидат с децата на море, без изобщо да са правили предварителни планове. Стремят се в дома им да царува доброто настроение и винаги насърчават децата си да дават най-доброто от себе си.</p> <p>Но стрелците трябва да имат едно важно нещо наум – добре възпитаното дете има нужда не само от веселие и ден, изпълнен със смях. Понякога е нужно да изиграете и „лошото ченге“ с нужната сериозност и строгост.</p> <p><strong>Майката – Козирог (22 декември – 19 януари)</strong> Майките козирози могат да бъдат един доста ярък пример за категорията „работеща майка“. Тези дами са силно ориентирани към кариерата, което обаче в никакъв случай не означава, че не се грижат за децата си. Просто много добре спазват баланса между семейните сбирки и бизнес вечерите и като истински хамелеони сменят домашната престилка с деловата рокля.</p> <p>Козирогът е майка, която няма да пропусне нищо от графика на своето дете, няма да забрави да му даде витамините, нито да му помогне с домашните през уикенда.</p> <p>Въпреки своята организираност, майките козирози трябва да внимават с претоварения си график. Много често огромният стрес, на който са подложени, може да окаже отрицателно въздействие върху тяхното здравословно състояние. Така че, майки козирози – опитайте се да отпуснете малко парата и да се отдадете на спокойствие и релакс.</p>     <p><strong>Майката – Водолей (20 януари – 18 февруари)</strong> В своето професионално поприще майката водолей може да бъде всякаква – художник, природозащитник, ветеринарен лекар или кмет на града. Водолеите са майки, които не обичат клишетата и винаги имат свой поглед относно това как трябва да възпитават децата си.</p> <p>Родените под този зодиакален знак майки са силно състрадателни, имат много приятели и неминуемо ще предадат тези свои качество на наследниците си.</p> <p>Либералната им същност ще позволи на децата им да предприемат смело неща, които други родители биха забранили, като например да си боядисат косата или да си сложат къса пола. В същото време обаче майките водолеи не са особено добри в това да водят разговори на лични теми и доста трудно успяват да накарат децата си да споделят своите тайни.</p> <p><strong>Майката – Риби (19 Февруари – 20 Март)</strong> Почти е сигурно, че ако сте зодия риба, ще направите всичко възможно вашето дете да се развива в областта на изкуствата и ще го насърчавате да не пренебрегва своя талант. Майките риби обичат да прекарват колкото се може повече време с децата си и предпочитат занимания като рисуването, реденето на пъзели, пеенето, танцуването и правенето на фигурки от пластилин. Всичко това се дължи на мечтателската природа на рибите, която е още по-изразена при жените-риби.</p> <p>По природа майките риби са много състрадателни, имат богат речник и се стремят да изградят силни отношения с детето си, базирани на доверие и подкрепа. Това, с което трябва да бъдат внимателни представителките на този зодиакален знак, е да не губят връзка с реалността. Те не бива да забравят, че светът не е само красива приказка, в която всичко е съвършено и е добре да подхождат по-реалистично с възпитанието на децата си, за да бъдат те по-подготвени за негативите от истинския живот.</p> <p><em>източник: highviewart.com</em></p>         