---
title: c4286159ff3d55ec6b8eaf856d1e1667_t
mitle:  "Пабло Пикасо: 7 съвета за интересен живот"
description: "На повечето от нас ни се иска да водим интересен и динамичен живот. Завлечени в ежедневието и подвластни на обществените табута обаче това не ни се удава много лесно. Искате да го промените? Тогава се запознайте със седемте съвета на испанския художник Пабло Пикасо. 1. За да го направиш, трябва да вярваш Може този, които …"
image: "https://cdnone.netlify.com/db/2017/12/spring_art_auctions_preview1-696x466.jpg"
---

          <img src="https://cdnone.netlify.com/db/2017/12/spring_art_auctions_preview1-696x466.jpg"/>        <p><em>На повечето от нас ни се иска да водим интересен и динамичен живот. Завлечени в ежедневието и подвластни на обществените табута обаче това не ни се удава много лесно. Искате да го промените? Тогава се запознайте със седемте съвета на испанския художник Пабло Пикасо.</em></p> <p><strong>1. За да го направиш, трябва да вярваш</strong></p> <p>Може този, които смята, че може. И не може този, който мисли, че не може. Това е непреходен и неоспорим закон. Убежденията контролират резултата от действията. Ако сте убедени, че няма да ви се получи, има голяма вероятност да започнете да нервничите или дори подсъзнателно да търсите грешката. От друга страна, ако смятате, че сте в състояние да направите нещо, мозъкът ви започва да работи в посока на осъществяването му. Търси решения, а възможностите започват да се появяват от всички страни – като гъби след дъжд.</p>     <p><strong>2. Разширявайте границите на знанията и навиците си</strong></p> <p>Винаги правя това, което не умея, за да се науча да го правя. Това може да бъде малко страшничко. Най-добрият съвет, който мога да дам по този повод: присъствайте в настоящия момент колкото е възможно повече, когато правите това, което за момента не можете. Това вероятно сериозно ще намали възможните негативни преживявания. А когато в съзнанието и тялото ви липсват такива чувства, е много по-лесно да се концентрирате, да постигате добри резултати и да се научите на това, което искате.</p> <p><strong>3. Не чакайте вдъхновение, а започвайте</strong></p> <p>Вдъхновението съществува, но то идва, докато работите. Да, има го, но то трябва да ви хване в крачка. Не губете излишно време в очакване на “точния” момент. Ако то ви връхлети – прекрасно, творете! Но не се ограничавайте само с времето на действие на този магически компонент. Понякога е нужно да се насилите да вършите работа, която не изисква особени умения и е глупаво да очаквате подкрепата на вдъхновението. То е подправка, от нея е необходимо съвсем малко, но може да промени всичко.</p>     <p><strong>4. Действайте все повече и повече</strong></p> <p>Отлагайте за утре само това, което не искате да завършите до смъртта си. Действието е основният ключ към успеха. Без него каквато и информация да имате, тя би била безполезна. Това е тази част от личностното развитие, за която често хората забравят или игнорират. Понякога може да ви се струва, че да започнете да действате е трудно, че моментът не е подходящ. Но ако си изградите навик да правите повече, ще се променят много неща. Това е най-ефективното средство за постигане на резултати. В процеса на действието ще се опознаете по-добре, ще формирате гледната си точка и на практика ще навлезете в детайлите на своята сфера.</p> <p><strong>5. Задавайте правилните въпроси</strong></p> <p>Другите видяха това, което вече беше и попитаха: Защо? Аз видях това, което би могло да бъде и попитах: Защо не? Лесно е да си задавате неправилни въпроси. Въпроси, чиито отговори само ще потвърдят, че сте некомпетентни, глупави и не сте прави. Питания, които ще ви потопят, вместо да ви издигнат над водата. Задавайте позитивни въпроси. Такива, които отварят, а не затварят врати.</p> <p>Практически във всяка ситуация може да се зачудите какво е хубавото в този опит. Това е най-бързият начин да промените настроението и мислите си с помощта на чувството на благодарност.</p>     <p><strong>6. Не съдете и видите скритата красота</strong></p> <p>Да беше възможно да се избавим от мозъка и да ползваме само очите си. Живейте в настоящия момент и ще анализирате по-малко. Ще спрете да товарите мозъка си със слагането на етикети наляво и надясно.</p> <p>В сегашния миг обичайният свят става по-странен. Виждате повече живот и цветове в дърветата, природата, хората. Това, което ви се струва разбиращо се от само себе си, обикновено и делнично, става възхитително и ценно. Като че ли виждате света с по-голяма яснота.</p> <p><strong>7. Никога не е късно да се радвате на живота</strong></p> <p>Младостта няма възраст. Не позволявайте на общественото мнение да ви диктува какво можете и какво не, само заради датата ви на раждане. Ако разглеждате живота си линейно, като на отрязък от време, то може би наистина е късно да промените нещо. Ако обаче се научите повече да присъствате в сегашния момент, усещането, че не може или не бива да правите нещо ще изчезне. Тогава ще разберете, че сте способни съзнателно да избирате и правите това, което искате. Сега.</p> <p><em><strong>Източник: Фитнес для мозга</strong></em></p> <p><em><strong>Превод и адаптация: Доротея Николова / binar.bg</strong></em></p>        