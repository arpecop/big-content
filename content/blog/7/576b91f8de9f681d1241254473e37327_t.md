---
title: 576b91f8de9f681d1241254473e37327_t
mitle:  "Ако някой ви иска в живота си, той ще намери начин"
description: "Когато раздавате себе си за някой, който не ви уважава, предавате парчета от душата си, които никога няма да се върнат. Идва момент, когато трябва да си тръгнеш и да спреш да се опитваш с някои хора. Ако някой ви иска в живота си, той ще намери начин да ви постави там. Понякога просто трябва …"
image: "https://cdnone.netlify.com/db/2017/10/nature-2148235_640-e1507530298722.jpg"
---

          <img src="https://cdnone.netlify.com/db/2017/10/nature-2148235_640-e1507530298722.jpg"/>Снимка - Pixabay        <p><em>Когато раздавате себе си за някой, който не ви уважава, предавате парчета от душата си, които никога няма да се върнат.</em> <em>Идва момент, когато трябва да си тръгнеш и да спреш да се опитваш с някои хора.</em></p> <p><em>Ако някой ви иска в живота си, той ще намери начин да ви постави там.</em> <em>Понякога просто трябва да си тръгнем и да приемем факта, че те не се грижат за вас по начина, по който ви е грижа за тях.</em> <em>Нека да ги оставим да живеят спокойно.</em> <em>Много по-лесно и здравословно ще е да си тръгнете.</em> <em>Кое е по трудно да си тръгнем или да останем и да продължим да се измъчваме?</em> <em>Тогава можем да си зададем въпроса „Защо не съм направил това по-рано?“</em></p> <p>Да се държиш и да не се отказваш е признак на смелост, но отказването и продължаването напред често ни прави по-силни и по-щастливи. Ето 10 признака, че е време да се откажете:</p>     <strong>1. Някой очаква от вас да сте човекът, който не сте.</strong> Не се променяйте заради някой друг. По-мъдро е да загубите някого пред това да загубите себе си, отколкото да го запазите, като не сте този, който сте, тъй като е по-лесно да излекувате разбито сърце, отколкото да съберете наново разбитата идентичност. По-лесно е да запълните празното пространство в живота си, което някога се е заемало от някого, отколкото да запълните празното пространство в себе си, където някога сте били ВИЕ. <strong>2. Действията на човека не съответстват на думите му.</strong><p></p> <p>Всеки заслужава някой, който му помага да очаква утрешния ден. Ако някой има противоположния ефект върху вас, защото е последователно непоследователен и действията му не съответстват на думите му, е време да го оставите да върви по пътя си. Винаги е по-добре човек да е сам, отколкото да е в лоша компания. Истинското приятелство е обещание, дадено със сърцето: тихо, неписано, неразрушимо от разстоянието и неизменно в течение на времето. Не слушайте какво говорят хората – гледайте ги какво правят. Истинските ви приятели бавно ще разкриват себе си в течение на времето. <strong>3. Улавяте се, че насилвате някого да ви обича.</strong></p> <p>Би трябвало да си напомняме, че не можем да накараме насила някого да ни обича. Не би трябвало да умоляваме някого да остане, когато той иска да си тръгне. Това е любовта – свобода. Същевременно краят на любовта не е краят на живота, а би трябвало да е началото на разбирането, че любовта понякога си отива по някаква причина, но никога не си отива, без да остави урок. Ако някой наистина ви обича, никога няма да ви даде основание да се съмнявате. Всеки може да дойде в живота ви и да ви казва колко много ви обича, но наистина специалните хора остават в живота ви и доказват колко ви обичат. Понякога е нужно време, за да откриете правилния човек, но правилният човек винаги си струва чакането.</p>     <strong>4. Интимно взаимоотношение е базирано единствено и само на физическо привличане.</strong><p></p> <p>Да си красив е много повече от начина, по който много хора ще ви разглеждат или как ви възприемат от един поглед. То има отношение към онова, заради което живеете, какво ви дефинира, каква е дълбочината на „сърцето“ ви и какво ви прави уникални; красотата означава да сте този, който наистина сте, и честно да живеете живота си. Тя се отнася до малките ви странности, които ви правят този, който сте. Хората, които са привлечени към вас само заради красивото ви лице или тяло, няма да останат дълго до вас. Онези обаче, които могат да видят колко красиви сте вътре в себе си, няма да ви напуснат. <strong>5. Някой непрекъснато погазва доверието ви.</strong></p> <p>Любовта означава да дадеш на някого възможността да те нарани, но да вярваш, че няма да го направи. Когато напълно вярвате на някого, без никакво съмнение, автоматично получавате един от двата резултата: ПРИЯТЕЛ до живот или УРОК до живот. И едното, и другото е положителен резултат. Или потвърждавате факта, че този човек го е грижа за вас, или получавате възможността да го „отбиете“ от живота си и да направите място за тези, които наистина ви обичат. Накрая ще откриете кой е „менте“, кой е истински и кой би рискувал всичко заради вас. Някои хора със сигурност ще ви изненадат. <strong>6. Някой непрекъснато пренебрегва вашата стойност.</strong></p> <p>Знайте собствената си стойност! Когато се обвързвате с някого, който не ви уважава, предавате частици от душата си, които никога няма да си върнете. Идва момент, в който трябва да се откажете и да престанете да преследвате някои хора. Ако някой ви иска в живота си, ще намери начин да ви постави там. Понякога просто е нужно да се откажете и да приемете факта, че този човек не го е грижа за вас така, както вие се интересувате от него. Оставете го да напусне тихо и кротко живота ви. Отказването често е по-лесно, отколкото да се опитвате да се държите. Мислим си, че е твърде трудно да се откажем, докато не го направим, а след това се питаме: „Защо не го направих по-рано?“.</p>     <p><strong>7. Никога не получавате възможност да изразите мнението си.</strong></p> <p>Понякога спорът спасява приятелството, а мълчанието го разрушава. Казвайте искреното си мнение, за да нямате съжаления. Животът не се състои в това да правите другите щастливи, а в това да сте честни и да споделяте щастието си с другите. <strong>8. Често сте принудени да жертвате собственото си щастие.</strong></p> <p>Ако позволявате на хората да теглят повече от живота ви, отколкото внасят, ще сте на червено преди да сте се усетили. Трябва да знаете кога да закриете една сметка. Винаги е по-добре да си сам с достойнство, отколкото да си във връзка, която непрекъснато изисква от вас да жертвате собственото си щастие и уважение към себе си. <strong>9. Наистина не харесвате актуалната си ситуация, рутина, работа и т.н.</strong></p> <p>Хората казват, че е по-добре да се провалиш в нещо, което обичаш, отколкото да успееш в правенето на нещо, което мразиш. Не позволявайте на някого, който се е отказал от мечтите си, да ви убеждава да се откажете от вашите. Най-доброто, което можете да направите в този живот, е да следвате сърцето си. Поемайте премислени рискове. Не вземайте единствено безопасни и лесни решения, защото ви е страх какво може да се случи. Ако го правите, нищо никога няма да се случи. Шансовете трябва да бъдат приемани, неизбежно е да се правят грешки, а уроците трябва да се учат. Може да е трудно изкачване, но когато стигнете върха на планината, гледката ще си струва кръвта, потта и сълзите, които сте вложили.</p>     <strong>10. Улавяте се, че сте фиксирани върху и живеете в миналото.</strong><p></p> <p>В крайна сметка ще преодолеете сърдечната болка, ще забравите причините, поради които сте плакали и кой е предизвикал болката. В течение на времето ще осъзнаете, че тайната на щастието и свободата не е да контролирате и да си отмъщавате, а да оставяте нещата да се развиват естествено и да се учите от преживяванията си в течение на времето. Ако се замислите, най-важната е не първата, а последната глава на живота ви, която разкрива детайлите на това, колко добре сте написали историята си. Затова оставете миналото да си иде, освободете се от него и отворете съзнанието си за възможността за нови взаимоотношения и безценни преживявания. <em>И нещо, от което човек никога не бива да се отказва: надеждата. Не бива да забравя, че заслужава и че трябва да продължава напред. Някой ден всички парчета от пъзела ще се наредят. Съвсем неочаквано ще му се случват добри неща, дори и ако не всичко се нарежда точно по начина, по който е очаквал или се е надявал. И накрая, когато хвърлят поглед назад към изминалото време, хората често се усмихват и се питат: „Как успях да премина през всичко това?“.</em></p> <p>Източник: evolife.bg</p>        