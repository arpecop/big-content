---
title: c3ae0ee2c8d7e202c747ab5272586097_t
mitle:  "Езикът на тялото: дребните жестове, които издават много"
description: "зразните средства на тялото разкриват много от истинските емоции на другите хора. Често се оказва така, че можеш да разбереш повече за това, как се чувства някой, от начина, по който се държи, а не от това, което казва. Езикът е даден на мъжете, за да могат да скриват мислите си, а целта на жестовете …"
image: "https://cdnone.netlify.com/db/2017/12/woman-1149909_640-e1512816668726.jpg"
---

          <img src="https://cdnone.netlify.com/db/2017/12/woman-1149909_640-e1512816668726.jpg"/>Снимка - Pixabay        <p>зразните средства на тялото разкриват много от истинските емоции на другите хора. Често се оказва така, че можеш да разбереш повече за това, как се чувства някой, от начина, по който се държи, а не от това, което казва.</p>  <h3>Езикът е даден на мъжете, за да могат да скриват мислите си, а целта на жестовете е да ги разкрива</h3>  <p>Ето някой трикове, които ще ви помогнат да разкривате чуждите емоции по-лесно. Тук са събрани шест от най-често срещаните изразни средства на тялото, които издават чувства.</p> <p></p>    <p><strong>Микроизражения</strong></p> <p>Микроизраженията са кратки, мимолетни неволеви изражения на лицето, които разкриват емоции. Те се появяват и отминават наистина бързо – за около 1/15 до1/25 от секундата и за разлика от други лицеви изражения са много трудни за симулиране. Често срещано и полезно за разпознаване микроизражение е това, което означава гняв. Основните индикатори са смъкване на веждите надолу и приближаването им една към друга, което формира вертикални линии на челото. Устните се притискат една към друга, а ноздрите се разширяват.</p>  <p><strong>Зрителен контакт</strong></p> <p>Очите често са описвани като прозорец към душата и за това си има причина. Очите ни са един от най-добрите индикатори за настроение и намерения. Може да се прецени например, дали някой е физически възбуден по това, колко са разширени зениците му. Така че, ако си на среща и не знаеш как върви, провери размера на зениците на срещата си… Ако се чудиш, дали някой ти е бесен, пак провери размера на зениците – когато хората са ядосани, зениците се свиват.</p>     <p><strong>Ръкостискане</strong></p> <p>На ръкуването се обръща много внимание в бизнеса и политиката, защото разкрива много по отношение на властта и доминацията. Ако например в бизнеса някой стисне ръката ти с двете си ръце, това е знак за отстояване на силата и властта. Между приятели това по-скоро не важи, а е знак за топлота и неформалност.</p> <p><strong>Краката</strong></p> <p>Понеже нямаме навика да мислим за краката си, те са един от най-надеждните индикатори за това как се чувства някой. Ако краката се движат често, това е знак за тревожност. В най-екстремната си форма, това може да се разглежда дори като сигнал, че мозъкът се опитва да избяга от дадена ситуация без физическото проявление. Статичните крака от друга страна са знак за чувство на мир и комфорт в конкретната ситуация. Ако искаш да изглежда сякаш контролираш ситуацията, постарай се да не движиш краката си.</p>     <p><strong>Позата</strong></p> <p>Когато някои седи без да кръстосва краката си и ги държи отпуснати, това е знак, че се чувства спокойно в пространството, което заема и е в комфорт. От другата страна на спектъра е притискането на двата крака един към друг или кръстосването им, което е индикатор, че човекът не иска да заема място, защото не се чувства комфортно в дадената ситуация. Тук имайте предвид обаче и половите различия. Горното не се отнася за жени. Те могат да стоят с кръстосани крака и да са в пълен комфорт със ситуацията.</p> <p><strong>Близостта</strong></p> <p>Разстоянието на което се намира човек може да издава много за начина, по който се чувства. Ако някой се стреми да се приближи до теб, това може да означава, че слуша активно и е ангажиран с това, което казваш. И обратно, ако се стреми да се отдръпне, това е знак, че не се интересува и че е по-скоро враждебен към ситуацията.</p> <p>Като имате предвид тези знаци от езика на тялото, можете да тълкувате по-добре хора и ситуации. Да слушате какво другите имат да кажат е много важно, но опитайте и да държите под око техните движения. Това ще окаже положително влияние върху начина, по който контролирате себе си и се свързвате с другите.</p> <p>източник: megavselena.bg</p>        