---
title: df48a0dda45da28a27a24b77960ffd57_t
mitle:  "Колко позитивно трябва да бъде позитивното ми мислене?"
description: "60% позитивно. Това е отговорът ми, може да спрете да четете. Стенете от компютъра и се опитайте да мислите позитивно около 60% от времето. Сега сериозно. Напоследък попадам на много статии, които твърдят, че, за да сте истински щастливи и реализирани, трябва да се опитате да отстраните всички негативни мисли. Има много методи, които могат …"
image: "https://cdnone.netlify.com/db/2017/10/girl-2293959_640-e1507622919847.jpg"
---

          <img src="https://cdnone.netlify.com/db/2017/10/girl-2293959_640-e1507622919847.jpg"/>Снимка - Pixabay         <p>60% позитивно. Това е отговорът ми, може да спрете да четете. Стенете от компютъра и се опитайте да мислите позитивно около 60% от времето.</p>   <p>Сега сериозно. Напоследък попадам на много статии, които твърдят, че, за да сте истински щастливи и реализирани, трябва да се опитате да отстраните всички негативни мисли. Има много методи, които могат да Ви помогнат да мислите позитивно – може да опитате всеки един от тях, надали ще Ви навредят, особено ако знаете кога да спрете.</p> <p>Фиксирането над негативното определено не е във ваша полза. То създава у вас предразсъдъци към собствения ви живот и в един момент може да започнете наистина да забелязвате само негативните му страни. Има ли смисъл да обяснявам защо това не е добре за вас?</p>     <p>Това, което гурутата на позитивното мислене не ви казват, е, че маниакалните опити да изгоните всяка лоша мисъл, която мине през главата ви, всъщност може да ви нанесе огромна вреда. Вселената като цяло е жестоко място, а вие сте едни малки незначителни частици от нея. Дори сред сигурната среда на човешкото общество също не сте защитени. Повечето хора ще ви игнорират, а някои ще ви нараняват (дори да не е умишлено).</p> <p>Вземете предвид рисковете и се надявайте на най-доброто. Ако се окаже, че сте неспособни да постигнете някоя своя цел, просто се откажете, започнете наново и се поучете от грешките си. Толкова е просто!</p> <p>Когато ви светне някоя червена лампичка, не я игнорирайте, но също така не се парализирайте от страх и паника.</p>     <p>Най-важен е балансът, колкото по-рано го разберете толкова по-добре. Животът ви няма да е розов, перфектната връзка, перфектното семейство и работа никога няма да ви се случат. Просто опитайте да постигнете оптималните резултати със знанието и ресурсите, които имате. Ако не се получава, променете нещо или започнете отначало.</p> <p>И накрая се уверете, че все пак сте си съхранили един здравословен резерв от позитивно мислене, който ще ви позволи да възприемате по-ефективно и по-интензивно позитивната за вас информация и емоции.</p> <p><em><strong>Мила Петкова</strong> е доктор по психоанализа и философия на културата в Мадридския университет Комплутенсе</em></p> <p>източник: gnezdoto.net</p>         