---
title: e4f3f976ea2f18120c72a04b6db41ec7_t
mitle:  "Двете възрасти, през които се чувстваме най-щастливи"
description: "Често ли си задавате въпроса „Щастлив/а ли съм?“ А имате ли категоричен отговор на него? Всъщност каквото и да мислите, най-вероятно не се намирате в най-щастливата си възраст. Защо ли? Защото по време на житейския ни път има само 2 възрасти, в който се чувстваме най-посветени в тази емоция… Оказва се, че 23 години е …"
image: "https://cdnone.netlify.com/db/2017/05/woman-570883_640.jpg"
---

          <img src="https://cdnone.netlify.com/db/2017/05/woman-570883_640.jpg"/>Снимка - Пixabay        <p>Често ли си задавате въпроса <strong>„Щастлив/а ли съм?“</strong></p> <p>А имате ли категоричен отговор на него?</p> <p>Всъщност каквото и да мислите, най-вероятно <strong>не се намирате в най-щастливата си възраст.</strong> Защо ли?</p> <p>Защото <strong>по време на житейския ни път има само 2 възрасти, в който се чувстваме най-посветени в тази емоция…</strong></p> <p>Оказва се, че <strong>23 години е една от двете възрасти,</strong> на които се чувстваме най-щастливи и удовлетворени от живота. <strong>Другата е 69!</strong></p> <p>Това доказва най-новото университетско проучване по темата за източниците на щастие в социума. <strong>Изследването обхваща над 23 000 души</strong> на възраст между 17 и 85 години. Проведено е в LSE – London School of Economics and Political Science и има за цел да представи нагласата към чувството радост на хората.</p>     <p>Участниците (британци и германци) били помолени <strong>да споделят колко щастливи по тяхна лична преценка се чувстват към този момент от живота си</strong> и колко щастливи биха се чувствали отново по тяхно лично усещане <strong>след 5 години.</strong> Те трябвало да добавят и оценка на удовлетворението си от начина на живот, който водят – ниска, средна или висока…</p> <p>Анкетата дала ясен отговор: <strong>„кривата“ на щастието има U-образна форма –</strong>първият ѝ пик е когато хората са на възраст 23, а втория голям пик – когато са на 69.</p> <p>Учените разказват, че тези цифри не бива да ни учудват, тъй като младите хора често се „пренавиват“ прекалено за това колко щастливи ще бъдат след 5 години и се наслаждават на безгрижието и необременеността си, докато възрастните хора са щастливи по един по-мъдър и зрял начин, чувствайки се доволни от живота, който са преминали.</p>     <p><strong>23-годишните са още в началото на кариерата си,</strong> тепърва им предстои независим живот на възрастни, <strong>докато на 69 се преминава в един нов етап на предизвикателства,</strong> когато вече е дошло пенсионирането и оттеглянето от рутинната дейност, вършена десетилетия наред.</p> <p><strong>Каква е равносметката?</strong> Разбира се, че ако сме преминали скоро или по-отдавна 23-годишнината си, не е нужно да чакаме още 46 години, за да изпитаме силно тази оптимистична емоция.</p> <p>Всъщност, от научна гледна точка, <strong>щастието може да има възраст, но от личен поглед – щастието зависи единствено от нас самите.</strong> Е, разбира се, ако спим достатъчно, живеем здравословно и правим редовно упражнения за тялото и душата си, за да ги държим във форма, нивата на щастие ще бъдат винаги над горната граница.</p> <p><strong>И няма да имаме нужда да си задаваме въпроса „Щастлив/а ли съм?“ </strong></p> <p><strong>Просто ще усещаме, че е така…</strong></p> <p>Източник: independent.co.uk</p>        