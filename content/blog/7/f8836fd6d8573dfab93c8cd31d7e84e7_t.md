---
title: f8836fd6d8573dfab93c8cd31d7e84e7_t
mitle:  "Най-простият начин да бъдем щастливи според психолозите"
description: "Спомняте ли си кога за последен път вървяхте с усмивка на уста и с усещането, че каквото и да се случва, всичко ще бъде наред, пита Science Alert? С други думи, кога бе последният път, когато се чувствахте наистина щастливи? Това е едно чудесно, но често убягващо ни чувство и мнозина от нас не го …"
image: "https://cdnone.netlify.com/db/2017/08/klee-941597_640-e1502624391385.jpg"
---

          <img src="https://cdnone.netlify.com/db/2017/08/klee-941597_640-e1502624391385.jpg"/>Снимка - Pixabay        <p>Спомняте ли си кога за последен път вървяхте с усмивка на уста и с усещането, че каквото и да се случва, всичко ще бъде наред, пита Science Alert?</p> <p>С други думи, кога бе последният път, когато се чувствахте наистина щастливи?</p> <p>Това е едно чудесно, но често убягващо ни чувство и мнозина от нас не го изпитват достатъчно. Нещо повече, струва ни се, че стремежът към повече пари, по-добра кариера и сериозна връзка са начините, по които можем да го постигнем. Но това не е вярно и всъщност е опасна заблуда, предупреждават психолози.</p> <p>За да измерят нивото на щастието, учените често прибягват до различни изследвания и анкети, които всъщност показват, че доста голяма част от усещането за щастие всъщност е генетична. Според някои проучвания, до 30 процента от щастието се обяснява с генетични причини, а около 60 процента идва от настроението ни и погледа ни върху живота. Това означава, че едва 10 процента идват от външни фактори като промени в кариерата, личния живот или доходите. Така преследването на повишението може и да ви направи щастливи, но изглежда то е само върхът на айсберга.</p> <p><strong></strong></p><strong>   </strong><p></p> <p>Един психологичен феномен, наречен „хедонистична адаптация“, който датира от 70-те години на миналия век, твърди, че всички ние имаме базово ниво на щастие, което на практика не се променя без значение какво се случва с живота ни. Теорията гласи, че повечето фактори от всекидневието като повишението например, са временни емоции.</p> <p>Вместо това, психолозите препоръчват няколко простички правила, за да се чувствате щастливи в дългосрочен план.</p> <p>Отдайте се на медитация – фокусирането върху себе си тихо и продължително време отпуска напрежението и депресията;</p> <p>Излизайте навън – престоят сред природата намалява нивото на хормона кортизол, с който често се измерва стреса;</p> <p><strong></strong></p><strong>   </strong><p></p> <p>Участвайте в културна дейност – посещението на пиеса или участието в хоби клуб също облекчават неприятните чувства и водят до по-високо удовлетворение;</p> <p>Харчете парите си за другите – независимо дали става въпрос за подарък на роднина или дарение за благотворителност, това прави хората по-щастливи;</p> <p>Бъдете доброволци – скорошно проучване показва, че доброволческата дейност има много положително влияние върху психологическото здраве. Тя се свързва с намалена опасност от депресия, висока обща удовлетвореност и по-малък риск от психически заболявания.</p> <p>С други думи, ако искате да повишите положителното настроение в дългосрочен план, фокусирайте се върху сегашното си състояние, бъдете щастливи от това, което имате и спрете за момент, за да му се насладите. След някой месец или година ще бъдете благодарни, че сте го направили.</p> <p>източник: obekti.bg</p>        