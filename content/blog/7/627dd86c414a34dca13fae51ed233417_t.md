---
title: 627dd86c414a34dca13fae51ed233417_t
mitle:  "Всяко нещо се измерва с цената на друго нещо"
description: "Всяко нещо си има цена в живота. Тази цена непременно не се измерва в парични средства или блага, както сме свикнали в днешното консуматорско общество. Цената може да се плати със страдание и сълзи, в щастие и усмивки, в развитие и статичност и ред други изцяло нематериални неща. Дали според нашите човешки стандарти една усмивка …"
image: "https://cdnone.netlify.com/db/2017/04/girl-429380_640.jpg"
---

          <img src="https://cdnone.netlify.com/db/2017/04/girl-429380_640.jpg"/>Снимка - Pixabay        <p>Всяко нещо си има цена в живота. Тази цена непременно не се измерва в парични средства или блага, както сме свикнали в днешното консуматорско общество. Цената може да се плати със страдание и сълзи, в щастие и усмивки, в развитие и статичност и ред други изцяло нематериални неща. Дали според нашите човешки стандарти една усмивка има цена или една сълза струва нещо? Независимо дали го осъзнаваме или не всичко в този живот ни струва нещо друго. Тоест жертвата, за да се усмихнем ние, прави някои друг и тя е облечена под формата на ежедневни избори, на „за“ и „против“ нещо и избора да бъдем такива, каквито сме.</p>     <p>Цялостната цена на един човешки живот се измерва в цените на хиляди жертви и хиляди компромиси по житейския ни път. Най-голямата жертва е компромиса над собствената ни същност, който е и най-големия данък в живота ни. Всяко нещо се измерва според собствената си нематериална природа и винаги ни коства нещо друго. Направената напред крачка, ни коства усилие – но тя за нас няма цена, а всъщност за живота има! Всичко нематериално по своя характер е безценно и като такова не се измерва фактически, а просто илюзорно. Често неволно сте казвали, може би – Знаеш ли колко ми костваше да те отгледам? Знаеш ли, колко сълзи ми струваше любовта ни? Костваше ми много усилия, за да постигна живота, който имам! Всички тези „невидими“ цени измерват нещо много специфично – умората на човешката душа.</p>     <p>Достигайки определен момент в живота си, умората се чувства все повече и повече. Именно тогава човек започва да си дава сметка за нещата, които е направил, за последствията от тях и за цените, които е платил най-вече от нематериален характер. Цената на другото нещо всякога си заслужава, защото като действие преобразува живота ни в друга фаза. Така от самотни, се превръщаме във влюбени, от нещастни в щастливи, от прибързани в умерени – но не без да платим нужната цена за това, била тя в сълзи, била във въздишки, страхове, тайни страдания и надежди. Многолика е цената на живота и постоянно се променя. Единственото, което остава постоянно е факта, че всяко нещо се измерва винаги с цената на друго нещо, придобито и изстрадано. Затова не се страхувайте да плащате цената на нещата от нематериален характер в живота си, за разлика от материалния свят, тук забогатявате, а не обеднявате – макар и малко да се поизхабявате с времето.</p>        