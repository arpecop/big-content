---
title: 06050c4506c767afd9710e973a28af97_t
mitle:  "Лечебната сила на прегръдката"
description: "Прегръдката онази невидима сила да покажеш на някого, колко силно го цениш и обичаш. Онзи, така стоплящ душата мил жест на привързаност и признателност. Като, че ли прегръдката днес е недооценявана и пренебрегвана. Тя се е превърнала в една механична реакция в израз на благоприличие. Виждаш някого и студено го поздравяваш с прегръдка. Прибираш се …"
image: "https://cdnone.netlify.com/db/2017/03/lechebnata-sila-na-pregrudkata-e1489520423719.jpg"
---

          <img src="https://cdnone.netlify.com/db/2017/03/lechebnata-sila-na-pregrudkata-e1489520423719.jpg"/>Лечебната сила на прегръдката        <p>Прегръдката онази невидима сила да покажеш на някого, колко силно го цениш и обичаш. Онзи, така стоплящ душата мил жест на привързаност и признателност. Като, че ли прегръдката днес е недооценявана и пренебрегвана. Тя се е превърнала в една механична реакция в израз на благоприличие. Виждаш някого и студено го поздравяваш с прегръдка. Прибираш се у дома и прегръщащ децата си или съпругата си, но ей така по навик. По навик ги целуваш и по челата и в тези така символични жестове, няма нищо всичко е кухо и празно. А прегръдката е най-мълчаливия и негласен начин да кажеш: „Обичам те!“. Дали се прегръщаме по-малко, защото по-малко се обичаме? Нямаме отговор.</p>     <p>Вижте децата, те прегръщат така силно, така спонтанно и така истински. Те са така чисти и мили същества, затова и така непосредствено изразяват чувствата си. Когато се приберете от работа вкъщи или пък вземете малчугана си от градина, той тича към вас и силно ви прегръща. Това означава – Обичам те, радвам се да те видя, липсваше ми – колко много е казано само с една прегръдка. Ние възрастните не умеем да прегръща така. Правим го в така наречените от нас моменти на слабост, което е направо криворазбрано изцяло. Да си нежен, любящ и прегръщащ не е израз на слабост, напротив това е най-големият израз на сила и смелост. Затова и малките ни наследници са толкова безстрашни и нагазват в живота до върха на носа. Възрастните сме изгубили тази си способност отдавна. Отдавна сме изключили в съзнанието си, какво е да бъдеш дете и какво означава да си истински жив. Да си истински жив означава да разбираш любимите си същества, да ги прегръщащ всекидневно, да им казваш, че ги обичаш, без да се страхуваш, че показваш колко много значат за теб или че това е израз на слабост.</p>     Прегръщането има лечебна сила. То е момент на едно духовно свързване и удовлетворение. Прегръщайки се ние вече не сме отделни човеци, ние сме едно общо цяло, което има едно сърце, една душа и един ум. Само една търсена, осъзната, доброволно дадена прегръдка, може да донесе смирение, щастие и лекува всяка една болка. Знаете ли, когато скараните двойки се прегърнат, моментално забравят, за какво са се карали! Когато родител прегърне детето си, за да го успокой, след като се е наранило, той му предава цялата си любов и сила – детето забравя за раната. Когато дете направи беля и дойде да ви прегърне горещо и от сърце – не можете да му се разсърдите. Прегръдката е мощен лек и двигател. Тя има много по-голяма сила и от хиляди изречени думи. Затова не забравяйте да прегръщате любимите си същества и приятелите си. Направете го още сега, днес и в тази минута.<p></p>        