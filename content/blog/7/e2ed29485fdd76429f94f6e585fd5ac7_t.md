---
title: e2ed29485fdd76429f94f6e585fd5ac7_t
mitle:  "Коя е най-успешната връзка според изследванията?"
description: "Връзките са различни. Няма перфектна връзка. Именно този факт е причината да се правят много проучвания по темата за това с какво се отличават най-успешните връзки. Може би една идеална връзка е такава, без науката да може да даде обяснение за това. Но в течение на годините учените са правили изследвания върху основните фактори и …"
image: "https://cdnone.netlify.com/db/2017/12/pexels-photo-285938-e1513324186515.jpeg"
---

          <img src="https://cdnone.netlify.com/db/2017/12/pexels-photo-285938-e1513324186515.jpeg"/>Снимка - Pixabay        <p>Връзките са различни. Няма перфектна връзка. Именно този факт е причината да се правят много проучвания по темата за това с какво се отличават най-успешните връзки.</p> <p>Може би една идеална връзка е такава, без науката да може да даде обяснение за това. Но в течение на годините учените са правили изследвания върху основните фактори и тенденции, върху които се създават такива отношения между двама души. Техните изводи ни помагат да разберем как да постигнем тази желана от всички връзка. Много от тях са ни известни и дори приемаме за банални, но това не означава, че не трябва да си ги припомняме понякога.</p> <p></p>    <p>Представяме ви 6 основни фактора за здрава връзка.</p> <p><i><b>#1. БЪДЕТЕ ПОЗИТИВНИ</b></i></p> <p>Позитивните хора са щастливи във взаимоотношенията си. Това е особено важно.</p> <p>Изследване на Чикагския университет* достига до извода, че колкото по-позитивно настроен е съпругът, толкова по-малко конфликти има в семейството.</p> <p>Как двойките реагират на добра новина също е показател. В изследване, публикуване в списание „Личност и психология“**, се казва, че <b>начинът, по който двойките реагират на добрата новина – с възбуда, гордост или безразличие – е от решаващо значение за изграждането на здрава връзка.</b></p> <p>Публикувано в The New York Times изследване звучи така: <i>„В лабораторията на живота подкрепата се оказва по-добра за връзката, отколкото отчуждението. Но много хора научават това по по-трудния начин. Двойките се затрупват с обвинения и сарказъм, което много лесно води до раздялата им. Но в хода на анализа на техните реакции, проучванията показват, че в двойките, в които партньорите реагират с любов, вероятността връзката им да е здрава е много по-голяма. Просто бъдете позитивни и показвайте радост в реакциите си към успеха на партньора ви.“</i></p> <p></p>    <p><b>#2. <i>ОБЩУВАЙТЕ ПРАВИЛНО</i></b></p> <p>Не е чудно, но изследванията показват, че конфликтите за пари и лошата комуникация между партньорите са най-честите причини за раздяла. За съжаление справянето и с двата проблема е трудно.</p> <p>Правилната комуникация е много важна тема, но тук ще нахвърлим основните неща:</p> <p><b>#. </b><b>Питайте, не е срамно:</b> партньорът очаква, че може да прочете в съзнанието на другия и не задава въпроси (защото много често ги смята за безсмислени).</p> <p><b>#. </b><b>Научете се да се аргументирате добре:</b> целта на всеки аргумент трябва да бъде решението, а не просто загуба на време или опит да кажете всичко по въпроса.</p> <p><b>#. </b><b>Не се карайте за пари:</b> за да нямате спорове по темата, установете някои правила във връзката и ги спазвайте. Например – определете бюджет за спешни случаи, съхранявайте бюджетите си отделно, информирайте партньора си за всички промени във финансовото ви състояние, задължително обсъждайте заедно въпросите за големите покупки…</p> <p><b>Добрата комуникация изисква усилия, но когато оставяте малките теми и не ги обсъждате, те разяждат връзката и отношенията ви</b>.</p> <p></p>    <p><b>#3. <i>ПОДДЪРЖАЙТЕ ПРИЯТЕЛСТВА И ИЗВЪН ВРЪЗКАТА</i></b></p> <p>Чудесно е, когато в една връзка партньорите разчитат един на друг. Но е важно да имат приятелства и извън връзката си. Именно това характеризира щастливите двойки.</p> <p>Начинът да се закрепи една двойка, е, да се поставят по-малко емоционални изисквания към партньора. Това не означава по-малка емоционална близост. <b>Партньорите трябва да се насърчават един друг, но е добре, когато усещат подкрепа и от други близки хора извън връзката.</b></p> <p><b>Поддържането на здрава връзка и силни приятелства извън нея също изисква усилия.</b></p> <p><i><b>#4. ОПИТВАЙТЕ НОВИ НЕЩА ПОСТОЯННО</b></i></p> <p>Както в повечето сфери на живота, така и във връзката си сме склонни да се поддадем на навиците си. Но според проучванията <b>двойките, които постоянно опитват нови неща, са по-щастливи.</b></p> <p>В The New York Times*** са публикувани някои интересни предложения по темата: „<i>В едно изследване накарали няколко двойки да ходят само напред назад в стаята. Докато други били предизвикани с по-сложни упражнения – китките и глезените им били вързани едни за други, докато те трябвало да пълзят или да бутат топка. Преди и след това упражнение двойките трябвало да отговорят на въпроса „Колко отегчени сте от настоящата си връзка?“</i> <i>Партньорите, които изпълнявали по-сложната задача, показали по-голямо удовлетворение, а двойките с обикновената задача – не показали никакви видими промени в отношението си към връзката.“</i></p> <p>Това означава, че <b>просто трябва да се забавлявате заедно – именно това помага на двойката да остане по-дълго време заедно</b>. Това прави партньорите по-щастливи във връзката им. Пряката връзка между забавлението и щастието в брака е силна. Именно тези нови преживявания ще ви помогнат да приемате времето заедно като ценно и да се справяте с неочаквани промени.</p> <p></p>    <p><i><b>#5. СЕКСЪТ Е ОТ ЗНАЧЕНИЕ</b></i></p> <p>В много проучвания е установено, че <b>двойките, които правят секс поне три пъти седмично, са по-щастливи във връзката си. </b>Независимо на каква възраст сте, обръщайте внимание на това. В The New York Times е публикувано изследване, което казва****: „<i>Основният проблем във връзките е, че двойките не намират достатъчно време за секс. Особено за наистина хубав и качествен секс.</i>“</p> <p><b>Двойките трябва да се научат как да комуникират помежду си по темата секс</b>. Трябва да се научат да говорят за сексуалните си нужди и защо не искат да правят секс. Това е много важно за създаване на удовлетвореност в сексуалния живот и във взаимоотношенията като цяло.</p> <p>Може да ви звучи смешно и глупаво, но се опитайте, <b>както планирате времето си за театър и вечеря с приятели навън, така да планирате и това за секс.</b></p> <p></p>    <p><i><b>#6. НЕ БЪДЕТЕ ЕГОИСТИ</b></i></p> <p>Дори и да сте позитивни, да имате прекрасен секс и да правите постоянно нови неща, връзката ви няма да бъде здрава, ако сте егоисти.</p> <p>Какво трябва да направите:</p> <p><b>Помагайте си в домакинството</b>: двойки, които си разпределят домакинските задачи, са много по-щастливи.</p> <p><b>Не позволявайте на хобито ви да ви откъсва от социалния ви живот и от връзката ви</b>: всеки партньор е добре да има свой начин да релаксира, но понякога той може да се превърне в проблем. Внимавайте за това!</p> <p><b>Не пишете смс-и – говорете лице в лице.</b> Според изследванията***** именно двойките, които се извиняват с разговор очи в очи, а не с смс-и, са с по-силна връзка помежду си. Съобщавайте важните неща не по телефона или чрез съобщение, а с разговор лице в лице.</p> <p><i><b>Разбира се, това са само част от важните фактори за изграждането на силна и стабилна връзка. Съществуват още много, които са определящи за щастието в отношенията – децата, сексуалната ориентация, родителите, образованието, възрастта… Много от тях са извън нашия контрол.</b></i></p> <p><i><b>Идеята обаче е проста: бъдете открити в комуникацията си и полагайте усилия за нещата, които са важни.</b></i></p> <p>източник: magiangelova.bg</p>        