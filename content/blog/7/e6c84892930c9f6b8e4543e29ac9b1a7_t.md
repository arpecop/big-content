---
title: e6c84892930c9f6b8e4543e29ac9b1a7_t
mitle:  "Мелинда Гейтс: Трябва да спре да се изисква хората да са работохолици"
description: "Някога американската мечта бе построена върху идеала, че усърдната работа води до успех. Днес, с възхода на технологиите, посланието се промени: работи през цялото време или ще се провалиш.  Това пише Мелинда Гейтс, филантроп и съпруга на най-богатия човек в света – основателя на Microsoft Бил Гейтс, в своя колонка в сайта LinkedIn. Според нея …"
image: "https://cdnone.netlify.com/db/2017/11/cup-2884023_640-e1509567605856.jpg"
---

          <img src="https://cdnone.netlify.com/db/2017/11/cup-2884023_640-e1509567605856.jpg"/>Снимка - Pixabay        <p><b>Някога американската мечта бе построена върху идеала, че усърдната работа води до успех. Днес, с възхода на технологиите, посланието се промени: работи през цялото време или ще се провалиш. </b></p> <p>Това пише Мелинда Гейтс, филантроп и съпруга на най-богатия човек в света – основателя на Microsoft Бил Гейтс, в своя колонка в сайта LinkedIn.</p> <p>Според нея културата на работохолизъм е особено вредна за жените, защото все още битува схващането, че те трябва да са отговорни и за поддръжката на дома и отглеждането на децата.</p> <p>„Изпращаме дъщерите си в работна среда, създадена за бащите ни. Средата в САЩ е била организирана с предположението, че служителят има партньор, който стои вкъщи и гледа децата, върши домакинската работа. Днес това не важи. А все повече компании искат служителите им да работят по повече часове“, пише още Мелинда.</p>      <p>По думите ѝ технологиите затрудняват откъсването ни от ангажиментите, а хората започват да се чудят дали това, че са си взели почивка, няма да навреди на кариерата им.</p> <p>„Резултатът е професионална етика, която вреди на всички. Когато компаниите предпочитат работохолиците, хората, търсещи баланса между работата и личния живот, биват изтласкани. Някои напускат корпоративния свят.</p> <p>Тези, които остават, не са продуктивни. Трябва да използват много енергия просто за да държат главата си над водата, вместо да мислят как да създадат повече стойност в света“, допълва Гейтс.</p> <p>Тя смята, че фирмите трябва да предлагат по-свободни, разнообразни програми на служителите си и да имат по-либерални политики, свързани с времето за семейството.</p> Източник: Expert.bg        