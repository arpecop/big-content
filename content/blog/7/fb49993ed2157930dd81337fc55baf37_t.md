---
title: fb49993ed2157930dd81337fc55baf37_t
mitle:  "Седмичен хороскоп за 4-10 декември"
description: "Овен През тази седмица успехът ще се състои в умението ви да намерите общ език с околните. От готовността ви за компромиси ще имате възможност за полезни действия. Сега това е много важно за вас. Освен това пазете репутацията си. В средата на седмицата бъдете внимателни в работата си. Има риск да сключите неизгодна сделка. …"
image: "https://cdnone.netlify.com/db/2017/12/hoarfrost-2895094_640-e1512333214522.jpg"
---

          <img src="https://cdnone.netlify.com/db/2017/12/hoarfrost-2895094_640-e1512333214522.jpg"/>Снимка - Pixabay        <p>Овен През тази седмица успехът ще се състои в умението ви да намерите общ език с околните. От готовността ви за компромиси ще имате възможност за полезни действия. Сега това е много важно за вас. Освен това пазете репутацията си. В средата на седмицата бъдете внимателни в работата си. Има риск да сключите неизгодна сделка. Най-добре отложете подобни операции за следващата година. В личен план не давайте обещания. Обстоятелствата може да се променят така, че да не сте в състояние да изпълните това, което сте искали.</p> <p>Телец Тази седмица може да се почувствате уморени. Това е напълно нормално, особено когато температурите навън паднат повече. Добре е да е правите компромиси с храненето и времето за сън, което отделяте. Ако е възможно си вземете отпуска, но без да се налага да наваксвате през празничните дни. Потушете ентусиазма си за покупки. Точно сега не е подходящо време за пазаруване на техника. В края на седмицата може да привлечете вниманието на човек, който отдавна ви интересува.</p> <p>Близнаци През тази седмица ще имате шанса да решите ваши финансови проблеми. Вероятно ще ви бъде върнат дълг, за който дори сте забравили. Ако пък знаете кой ви дължи пари, не се двоумете да си поискате сумата обратно. Периодът обаче не е подходящ за даване на пари на заем, както и за покупката на големи вещи, като всякакъв вид електроника. За тази цел е добре да почакате до 24 декември.</p>     <p>Рак Седмицата не е подходяща за делови преговори. Ще сте склонни да се съгласявате на условия, които няма да са особено изгодни за вас. Не продавайте произведенията си на ниска цена, само защото искате да се отървете от тях. Ще дойдат по-добри времена, но е добре да знаете цената си. В личен план може да преминете някои граници. Посъветвайте се с ваш приятел дали не губите връзка с реалността. Рискувате или да се задоволите с прекалено малко или да искате прекалено много от партньора си. Нито една от крайностите не е добър вариант за вас, нито за връзката ви. Ако имате деца, те ще имат нужда да им обърнете повече внимание.</p> <p>Лъв Тази седмица намерете повече време за почивка. Със сигурност направете така, че да имате повече свободно време или да намалите натоварването. В личен план ви очакват промени. Самите вие дълго време сте ги искали, но все не ви достигаше нещо, за да се решите на тях. Сега е моментът да ги посрещнете храбро. Роднините очакват много от вас във връзка с празниците. Преценете добре възможностите си и се разберете ясно, за да няма неприятни изненади, когато вече няма да има време за промяна на плановете.</p> <p>Дева През тази седмица ви очакват непланирани пътувания. Със сигурност това ще бъде едно приятно разнообразие. Погледнете от тази страна на нещата и натоварването няма да ви измъчи. Смяната на обстановката ще ви разведри и ще ви даде много нови идеи за близкото бъдеще. В работата с документи може да възникнат някои неясноти. При решаването на въпроси от личен план се осланяйте на опита си. Сега не е време за илюзии.</p>     <p>Везни Очакват ви нови познанства и хора, към чието общуване винаги сте се стремели. Опитайте се да се доверите на интуицията си, ако ви поканят за съвместна дейност. Със сигурност няма да ви е лесно, но големите неща не се случват от раз и изискват повече усилия. В личен план може да дадете неволно причина на партньора ви да ви ревнува. Не позволявайте конфликта да се задълбочи и ако има причина, която се крие у вас помислете как да я отстраните.</p> <p>Скорпион Очаква ви романтична седмица, която ще доведе до развитие в отношенията с партньора ви. Сега е моментът да направите предложение, ако отдавна го планирате. Ако преди време сте получили отказ, то сега е много вероятно нещата да се променят. Периодът е благоприятен за всички отношения, в които е останало нещо недоизяснено. Сред роднините ви може да възникне спор, който само вие да сте в състояние да регулирате. Все пак се опитайте да не поемате ролята на съдия.</p> <p>Стрелец Седмицата няма да мине, като по вода, но така би било много скучно. Очаквайте активизиране на конкуренцията в служебен план. Ще са ви нужни повече гъвкавост и аналитичност, за да излезете от ситуацията. Опитайте се да ползвате стари, но изпитани методи. Не се доверявайте на хора, които познавате отскоро. В здравословно отношение не си правете експерименти с тялото, като започнете нова диета. Тайната на доброто здраве е балансираното хранене и физическата активност. Ако до скоро не сте били много активни не натоварвайте тялото си изведнъж. Това може да доведе до травми.</p>     <p>Козирог Най-важното през тази седмица ще бъде да запазите хармонията и спокойната обстановка в семейството. Не си мислете, че всичко е загубено. От страна на партньора ви има желание за съдействие, само трябва да намерите подходящите думи и начин. Постоянството и търпението ще са най-силните ви оръжия. Ще се наложи да се разделите с някои изрази, които са били част от речника, но са ранявали половинката ви. Ще имате достатъчно време, за да направите промяната в себе си, достатъчно осезаема, за да имате едни незабравими от щастие празници.</p> <p>Водолей Вероятно сте по-умни от околните, но никой не обича това да му се натрапва. Сега е период, в който да слезете при „простосмъртните“, както и да дадете сигнал, че сте готови за едни равноправни отношения. Задачата ви няма да е лесна. От резултата обаче зависи развитието на важни за вас отношения. Усамотяването е хубаво нещо, но при предстоящите празници може да се получи така, че да се почувствате изолирани. Вероятно ще искате да поправите нещата, но няма да имате достатъчно време. Направете така че това да не се случи.</p> <p>Риби Понякога единствено увереността и куражът са достатъчни, за да променят обстановката и ситуацията, в която се намирате. Сега се намирате в точно такъв период. Нищо не ви пречи да опитате. Все пак резултатът ще е положителен за вас и ще се учудите колко лесно ще се случи всичко. Може дори да съжалите, че не сте се решили по-рано на този вид тактика. От съжаление, обаче няма смисъл. Направете така, че тази линия на поведение да бъде всекидневна за вас.</p> <p>Източник: actualno.com</p> <p> </p>        