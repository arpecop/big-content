---
title: 8c5febacbfcf6fb07b00185680422807_t
mitle:  "3 ежедневни навика водещи към здравословен начин на живот"
description: "Здравословен начин на живот днес не е толкова трудно да си изградим, стига да имаме доброто желание за това. Все пак нито напрегнатото ежедневие може да ни попречи, нито липсата на натурални храни непосредствено до нас, стига да искаме да живеем пълноценно. На първо място здравословното е това, което е заложено в организма ни по …"
image: "https://cdnone.netlify.com/db/2017/03/3-zdravoslovni-navika-e1490121499776.jpg"
---

          <img src="https://cdnone.netlify.com/db/2017/03/3-zdravoslovni-navika-e1490121499776.jpg"/>3 ежедневни навика водещи към здравословен начин на живот        <p>Здравословен начин на живот днес не е толкова трудно да си изградим, стига да имаме доброто желание за това. Все пак нито напрегнатото ежедневие може да ни попречи, нито липсата на натурални храни непосредствено до нас, стига да искаме да живеем пълноценно. На първо място здравословното е това, което е заложено в организма ни по естествен път и често ние самите притъпяваме натуралните си потребности. Така извън клишетата да се храним само и единствено с плодове и зеленчуци, да ядем порциите на врабче и да хапваме безвкусна храна, истината за здравословното хранене лежи дълбоко в ДНК-то ни!</p> <p>Ето и 3 от здравословните навици ежедневно, които ще ви доближат до здравословен начин на живот.</p> <p>Пийте вода – колкото и да ви е писнало да го чувате и четете, истината е че ако пиете вода, ще се чувствате по-добре. Голяма част от човешкия организъм е течност и по-точно вода, така че пиенето на вода не е случайно. Чрез него регенерираме клетките, подобряваме електролитния си баланс и изчистваме всичко вредно от телата си. Когато ви съветват да пиете вода, това не означава чай, кафе, сок или подобни течности – има се предвид просто вода!</p>     Яжте поне една салата дневно и поне 2, 3 плода – плодовете и зеленчуците са стандартното меню за здравословното хранене. Няма, как да не е така при положение, че са пълни с фибри, минерали и витамини. Много хора погрешно разбират яденето на плодове и зеленчуци и затова спират да ги хапват след време. За да не бъдете и вие от тях, винаги си правете салата от различни цветни зеленчуци. Така ще нахраните и душата, и стомаха си. Подправяйте я добре, за да не ви се струва, че ядете блудкава храна. Относно плодовете поне ябълка на ден и сушени плодове в зимния сезон са минимума, за да кажете, че се храните здравословно. Винаги ги хапвайте натурални и свежи, това е най-добрият вариант.<p></p>     <p>Гответе – здравословната храна е тази, която сами сте си приготвили или са приготвили за вас у дома. Само тази храна е пълна с любов, енергия и емоции. Дори и да си позволявате да хапвате навън или да поръчвате храна за вкъщи, нека не ви става навик! Домашно приготвената храна е пикантна и носи положителен заряд, самото готвене е удоволствие и част от един здравословен начин на живот. Е не е толкова сложно нали? Все пак всичко хубаво е простичко. Ние хората имаме склонността да го усложняваме почти винаги.</p>        