---
title: 00c3992bf8451c91a121e9429c772d78_t
mitle:  "Как да постигнем успех чрез провал?"
description: "Eдин богат философ, на име Крез, бил официалният съветник на Негово величество цар Кир. В ролята си на дворцов философ, той казвал някои много мъдри неща, сред които: „Никога не забравям и винаги нося един определен урок със себе си, а именно, че съществува колело, върху което се въртят всички хорски дела, а то работи …"
image: "https://cdnone.netlify.com/db/2017/11/fashion-2582226_640-e1509887745900.jpg"
---

          <img src="https://cdnone.netlify.com/db/2017/11/fashion-2582226_640-e1509887745900.jpg"/>Снимка - Pixabay        <p><strong>Eдин богат философ, на име Крез, бил официалният съветник на Негово величество цар Кир. В ролята си на дворцов философ, той казвал някои много мъдри неща, сред които: „Никога не забравям и винаги нося един определен урок със себе си, а именно, че съществува колело, върху което се въртят всички хорски дела, а то работи така че, никой да не е постоянно щастлив.“</strong></p> <p>И това наистина е така. Съществува нещо като невидима сила, съдба или колело, върху което се върти животът на всеки един от нас. Понякога ни носи щастие, понякога – нещастие, независимо какво прави всеки един от нас поотделно.</p> <p>Това колело обаче се подчинява на принципа на средните стойности, който ни помага да не бъдем жертви на нещастието дълго време. Ако днес ви се случи нещо лошо, съществува надеждата, че точно обратното ще ви сполети при следващо завъртане на колелото, или при по-следващото.</p> <p><strong>Неуспехът е едно от най-полезните неща в човешкия живот, защото съществуват много необходими уроци, които трябва да бъдат научени, преди човек да започне да постига успех и които не могат да бъдат възприети по друг начин освен чрез провал.</strong></p>     <p><strong>Неуспехът винаги е замаскирано щастие, стига да ни учи на някой полезен урок, който не бихме могли или не бихме искали да научим без негова помощ. Неуспехът се отнася към живота както пещта към грънчаря – укротява импулсите му. </strong></p> <p><strong>Въпреки това милиони хора правят грешката да приемат неуспеха като нещо окончателно, а то е, както повечето неща в живота, нещо съвсем преходно. Точно поради тази причина не трябва да се приема крайно.</strong></p> <p>Успешните хора трябва да се научат да различават провала от временния неуспех. В един или друг момент, всеки човек се сблъсква с някаква форма на временен неуспех, от която пък се научават едни от най-великите и полезни житейски уроци.</p> <p>Истината е, че повечето от нас са създадени така, че ако никога не изпитваме временни неуспехи /които някои хора наричат, съвсем неуместно провали/,  скоро ще станем толкова големи егоисти и толкова независими, че ще започнем да се възприемаме за по-важни дори от Бог.</p>     <p>Чрез временните неуспехи, природата ни сигнализира, че сме тръгнали в грешна посока и ако сме достатъчно интелигентни да обърнем внимание на тези сигнали и да се насочим на другаде, в крайна сметка ще стигнем до заветната си цел.</p> <p><strong>Едно от най-влиятелните и обемни проучвания по темата показва, че всички изумителни успехи, независимо от сферата, в която са осъществени, са реализирани от хора, които са се сблъскали с обрати, несгоди и временни поражения, като в някои случаи пораженията са били от доста постоянен характер. </strong></p> <p><strong>Няма нито един успял човек, който да е постигнал нещо, без да се е сблъскал с онова, което в редица случаи е изглеждало като непреодолима пречка. Въпросните хора са постигнали успех, съизмерим със степента, до която са се изправяли срещу вероятността от поражение и не са се отдръпнали. С други думи, успехът винаги се измерва чрез степента, до която даден човек се изправя, очи в очи с трудностите, които изникват при преследването на основната цел, която си е набелязал.</strong></p> <p>Не се страхувайте от временни неуспехи, но гледайте да научавате по някой нов урок от всяко поражение. Това, което наричаме опит, се състои най-вече от онова, което научаваме с помощта на грешките, които правим – на нашите собствени и тези на другите. Никога не пренебрегвайте познанията, които можете да натрупате благодарение на грешките си.</p> <p>източник: psiholog.co</p>        