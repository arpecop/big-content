---
title: ece2b37b4101a223e7be12ce275f5e08_t
mitle:  "17 начина да се грижите по-добре за себе си"
description: "Известно е, че за да живеем пълноценно и да допринесем с нещо добро за света и околните, е нужно да полагаме грижи за себе си. Психологът д-р Алис Бойс се обръща към 17 експерти, които споделят начините, по които се грижат за себе си. Назаем от йогата „Използвам техника, която научих от един курс по …"
image: "https://cdnone.netlify.com/db/2017/12/people-2591869_640-e1513331854253.jpg"
---

          <img src="https://cdnone.netlify.com/db/2017/12/people-2591869_640-e1513331854253.jpg"/>Снимка - Pixabay        <p>Известно е, че за да живеем пълноценно и да допринесем с нещо добро за света и околните, е нужно да полагаме грижи за себе си.</p> <p>Психологът д-р Алис Бойс се обръща към 17 експерти, които споделят начините, по които се грижат за себе си.</p> <p><strong>Назаем от йогата</strong></p> <p>„Използвам техника, която научих от един курс по йога преди години. Тя се основава на принципа на затоплянето на ръцете. Допирам длани и ги трия енергично една в друга, създавайки топлина. Когато са топли, поставям дланите върху очите си и оставям пръстите да се отпуснат леко върху челото ми. Оставям ги толкова дълго, колкото имам нужда. Този тип биологична обратна връзка е наистина успокояваща“ – д-р Джералин Датц</p>     <p><strong>Прилагам активно слушане към себе си</strong></p> <p>„Любимата ми стратегия е базирана на активното слушане, където човек дава обратна връзка на споделящия, като перифразира думите му, така че той да се почувства чут и разбран. Моят подход е да слушам активно <em>себе си</em>: изработвам фраза, която се отнася към специфичната трудност на момента, след което си я казвам безшумно или тихо. Два примера: „Тежко е да се чувстваш самотен през почивните дни.“; „Трудно е да работиш толкова дълги часове и да се чувстваш неоценен“. Създаването на фрази, които казват директно какво чувствам ми помагат да се свържа със собственото си сърце. Резултатът е, че чувствам, че чувствам дълбока грижа към себе си.“  – Тони Бърнхард</p> <p><strong>Забавяне на темпото</strong></p> <p>„На сутринта нарочно вървя по-бавно от обикновената си бясна скорост, оставям телефона настрана и си оставям време, за да се огледам и да се насладя на момента, вместо да се тревожа за предстоящия ден“ – д-р Сам Бордман</p> <p><strong>Сезонна грижа за себе си</strong></p> <p>„Наскоро осъзнах, че със смяната на сезоните някои от навиците ми също трябва да се сменят. Например, обичам да ходя край реката през лятото и есента. Белият шум на течащата вода ми помага да прочистя ума си. Но в по-студените месеци, си взимам водата под формата на сапунена вана. Важното е човек да е наясно, че когато определена форма на грижа за себе си не работи, трябва да я замести с нещо друго.“  – д-р Хайди Рийдър</p>     <p><strong>Кухнята</strong></p> <p>„Почиствам кухнята. Кухнята е сърцето на дома и когато тя е подредена – особено в един живот, който понякога не е много подреден – ми създава дзен чувство за баланс и спокойствие. Интересно е, че това се отнася само за кухнята. Останалата част на къщата може да е в пълен безпорядък, но когато кухнята е чиста, приборите са прибрани, гранитните плотове блестят, миялната машина щастливо шумоли, тогава и къщата, нейното сърце, и аз, сме в мир“  – д-р Майкъл Джей Формика</p> <p>„Приготвям здравословно, вкусно ястие – обичам леснотата на съдовете за бавно готвене – и каня приятели, с които да го споделим и да се насладим. Ето последната рецепта, която опитах – беше много вкусно!“  – д-р Терез Маскардо</p> <p>„Моят най-съкровен ритуал на грижа за себе си е ранният сутрешен разговор на кафе със съпруга ми. Създаваме атмосферата на зазоряването със свещи, спа музика и прясно смляно кафе. Всяка сутрин се събуждам с още една възможност за отпускане, свързване, подмладяване!“ – д-р Андреа Динардо</p> <p>„Аз готвя – не просто да претоплям паста, а да започвам едно ястие от нулата – планирам предварително, пазарувам продукти, кълцам, разбърквам и т.н. Няма по-добро усещане от това да се разтовариш от неприятностите, като използваш чук за пържоли или накълцаш нещо и после направиш нещо вкусно от него.“   – д-р Ейми Прзеворски</p>     <p><strong>Поведенческо активиране</strong></p> <p>„Ако се чувствам зле и не ми се прави нищо, мантрата ми е „Ако не мога да бъда щастлива днес, мога поне да съм полезна“. Помага ми да стана от задника си, а често усещането, че съм полезна, ми доставя удоволствие.“ – д-р Минди Грийнстейн</p> <p><strong>Домашни любимци</strong></p> <p>„Сядам на пода и си играя с моите бишони, Лили и Лари. Те са толкова сладки, пухкави бели топки козина, и са известни със забавните си лудории, например „Бишон Блиц“: тичат като луди, въртят се и сменят посоките. Това ме разсмива всеки път.“ – д-р Барб Маркуей</p> <p><strong>Приоритети</strong></p> <p>„Три неща – сън, упражнения и масаж. Поставям достатъчното сън и упражнения като приоритет независимо какво се случва в живота ми и колко съм заета. Напомням си, че ако направя компромис с тях, правя компромис с психическото си и физично благосъстояние, както и с ефективността си във всяка област от живота. Освен това заделям настрана по малко време и пари за редовен масаж, който има широк спектър от ползи за психичното и физическо здраве – и ме кара да се чувствам страхотно.“ – д-р Шери Пагото.</p>     <p><strong>Виното, църквата и бягането се съчетават</strong></p> <p>„За да се грижа за себе си правя следното: (а) Бягам по 30 минути (3, 5 мили) всяка сутрин и го правя от 1976 г. насам; (б) Посещава всеки ден обедната служба в католическата църква в университета ми всеки работен ден и го правя от 1994 г. насам; Поддържам малко лозе със 100 лози сира в дома си и го правя от 2000 г. Намирам и трите дейности за съзерцателни, метитативни и възстановяващи.“ – д-р Томас Планте</p> <p><strong>Приятен транс</strong></p> <p>„Наслаждавам се на кръстословицата на <em>New York Times</em>, особено в края на седмицата, когато съм по-натоварена. Това ме поставя в състояние на приятен транс. Казвам си, „отивам в Букволандия“. Грижите на всекидневието отпадат, когато потъна в решаването на забавна главоблъсканица.“  – д-р Мег Зелиг</p> <p><strong>Размисъл </strong></p> <p>„Всеки ден, когато се събудя, се отделям няколко минути, за да си припомня какво съм правил предния ден, което не бих искал да запомня. Помага ми да подобря пътя си в настоящия ден.“   – д-р Мигел Анхел Ексотет</p>     <p><strong>Смях</strong></p> <p>„Стратегията за грижа към себе си, която използвам често след стресиращите дни е да гледам любима анимация с моите момичета. Напоследък гледаме Adventure Time, защото е шантаво и абсурдно и има хумор на множество нива. А също и Raincorn! Но това няма значение. Грижата за себе си е в това, че си отделям време за почивка, за да се потопя в настоящия момент с децата си. Със смях.“  – д-р Тами Дейли</p> <p><strong>Любов </strong></p> <p>„Получавам една дълга прегръдка“  – д-р Алис Бойс</p> <p>Източник: Psychology Today</p>        