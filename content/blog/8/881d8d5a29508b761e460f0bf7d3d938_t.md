---
title: 881d8d5a29508b761e460f0bf7d3d938_t
mitle:  "12 съвета, които всеки възрастен човек ще ви даде"
description: "„Когато баба ми Зелда почина преди няколко години на 90-годишна възраст ми остави кутия с вещи от къщата й, които знаеше, че съм обичал през годините. Сред всички тези неща имаше стар, подвързан дневник.“ Това разказва блогърът Марк, чиито съвети и визия за живота, щастието и кариерата ви представяме от няколко седмици. Той споделя, че …"
image: "https://cdnone.netlify.com/db/2017/09/person-731423_640-e1506678333620.jpg"
---

          <img src="https://cdnone.netlify.com/db/2017/09/person-731423_640-e1506678333620.jpg"/>Снимка - Pixabay        <p>„Когато баба ми Зелда почина преди няколко години на 90-годишна възраст ми остави кутия с вещи от къщата й, които знаеше, че съм обичал през годините. Сред всички тези неща имаше стар, подвързан дневник.“ Това разказва блогърът Марк, чиито съвети и визия за живота, щастието и кариерата ви представяме от няколко седмици. Той споделя, че неговата баба е записвала в тетрадката идеите си, мислите си, цитати, думи от песни и изобщо всичко, което я трогва.</p> <p>На базата на написаното от нея Марк е сортирал, редактирал и определил 12 съвета, които счита, че баба му му е дала чрез дневника си преди да умре. С тези напътствия вероятно би се съгласил всеки възрастен човек, изживял по-голямата част от дните си. Те са:</p> <p>1. Без значение къде си или през какво преминаваш, винаги вярвай, че има светлинка в края на тунела. Дишай в бъдещето, издишай миналото. Никога не очаквай, не бъди арогантен и не изисквай. Само давай най-доброто от себе си. Контролирай това, което можеш да контролираш. И след това остави нещата да се случват. Защото веднъж, щом си сторил каквото можеш, ако е писано ще се случи. Ако не, ще видиш стъпките напред, които трябва да бъдат предприети.</p>     <p>2. Животът може да бъде простичък отново. Само избери да се съсредоточиш върху едно нещо в едно конкретно време. Няма нужда да опитваш да вършиш всичко и не е необходимо да опитваш да правиш всичко точно сега.</p> <p>3. Позволи на другите да те приемат такъв какъвто си, или изобщо да не те приемат. Говори своята истина дори гласът ти да трепери. Когато си себе си слагаш нещо хубаво в света, което не е било там по-рано.</p> <p>4. Ти не си този, който беше, и това е нещо нормално. Бил си наранен. Преминал си пред много възходи и падения, които са те направили този, който си днес. С годините толкова много неща са се случили. Неща, които са променили начина ти на мислене, научили са те на уроци и са принудили духа ти да израсне. Докато времето минава, никой не остава същия. Някои хора ще ти казват, че си се променил. Отговори им с думите: „Разбира се, че съм се променил. Това е животът. Но все още съм същия човек“.</p>     <p>5. Всичко, което се случва, ти помага да растеш, дори да е трудно да го разбереш в момента. Обстоятелствата ще те направляват, ще те коригират и усъвършенстват с времето. Но каквото и да правиш се дръж за надеждата.</p> <p>6. Не се учи как да станеш богат, учи се как да станеш щастлив. Така, като остарееш ще знаеш стойността на нещата, не цената им. В края на живота си ще разбереш, че най-добрите дни са били тези, в които не си имал нужда от нищо изключително и специално да се случи, за да се усмихваш. Тогава просто си осъзнал моментите и си се почувствал благодарен, търсейки нищо повече и нищо друго. Това е истинското щастие.</p> <p>7. Бъди решен да бъдеш позитивен. Разбери, че най-голямата част от нещастието ти или от болката ти не са определени от обстоятелствата, а от твоята гледна точка.</p> <p>8. Обръщай внимание на тези, за които те е грижа. Понякога, когато някой, който обичаме, каже „Добре съм“, той има нужда да го погледнем в очите, да го прегърнем и да му отговорим „Знам, че не съм“. И не се разстройвай, ако някои хора се сещат за теб само когато имат нужда от теб.</p>     <p>9. Понякога трябва да пуснеш някой твой близък на свобода, за да му позволиш да израсне.</p> <p>10. За да получиш резултатите, към които усилено се стремиш, понякога трябва да се отделиш от хората, които не служат на твоите най-добри интереси. Това ще ти позволи да откриеш свободно пространство за тези, които те подкрепят. Случва се основно, докато израстваш като човек. Затова открий кой си и какво искаш и когато осъзнаеш, че хората, които познаваш откакто се помниш не виждат нещата, както теб, запази прекрасните спомени и направи крачка напред.</p> <p>11. По-добре е да погледнеш назад и да си кажеш „Не мога да повярвам, че направих това”, вместо да си помислиш „Иска ми се да бях го сторил”. Накрая хората ще те съдят по един и същи начин при всички случаи. Затова не се опитвай да живееш така, че да ги впечатлиш.</p> <p>12. Ако търсиш щастлив край и не можеш да го откриеш, може би е време да започнеш да се оглеждаш за ново начало. Приеми, че трябва да се проваляш. Така се учиш. Най-силните хора са тези, които се усмихват на големите трудности с искрена усмивка. Правят го, защото знаят, че няма да позволят на нищо да ги повали и ще се придвижат към ново начало, ако е необходимо.</p> <p><em>Източник: списание „Мениджър“  и http://lifenewsbg.com/?p=3724</em></p>        