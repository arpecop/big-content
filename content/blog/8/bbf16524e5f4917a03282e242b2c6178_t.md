---
title: bbf16524e5f4917a03282e242b2c6178_t
mitle:  "Щастливият човек не е човек с определена съдба, а по-скоро човек с определена нагласа"
description: "Какво виждате, „поничката или дупката? “ „Чашата ви наполовина пълна ли е или наполовина празна?“. Отговорите на тези често задавани въпроси ще определят дали сте оптимист или песимист, както илюстрира следния сценарий. Две млади жени работят в един и същи офис и получават еднакви заплати. Ани често се оплаква от ниското заплащане. Смята, че я …"
image: "https://cdnone.netlify.com/db/2017/12/beautiful-1274361_640-e1512491708658.jpg"
---

          <img src="https://cdnone.netlify.com/db/2017/12/beautiful-1274361_640-e1512491708658.jpg"/>Снимка - Pixabay        <p><strong>Какво виждате, „поничката или дупката? “ „Чашата ви наполовина пълна ли е или наполовина празна?“. Отговорите на тези често задавани въпроси ще определят дали сте оптимист или песимист, както илюстрира следния сценарий.</strong></p> <p>Две млади жени работят в един и същи офис и получават еднакви заплати. Ани често се оплаква от ниското заплащане. Смята, че я карат да върши прекалено много неща за човек с нейната заплата. Тя отива на работа с нежелание и си тръгва уморена и потисната. Меги, от друга страна е щастлива, че има сигурна работа и достатъчно пари, за да си плаща сметките, да посрещне някои допълнителни разходи и да спестява. Тя приема всяка задача като предизвикателство и прави всичко по силите си, да свърши възложената й работа. Отива на работа с ентусиазъм и си тръгва щастлива, че ще се прибере при семейството си, и удовлетворена от постигнатото. Затова няма нищо чудно, че след атестирането на персонала, положително настроената Мери получила както повишение, така и увеличение на заплатата, а негативно настроената Ан била освободена.</p>     <p><strong>Простите неща в живота могат да донесат много радост ако подходим към тях положително. Пускането на хвърчило с детето може да бъде забавно преживяване или пък загубено време, ако ви се иска да правите нещо друго. Комплиментът от страна на работодателя ви, учителя или член на семейството ви, за особено добре свършената работа, може да ви накара да се почувствате прекрасно. Изправянето пред всяка задача с решимостта да я свършите по възможно най-добрия начин, може да внесе нещо положително в самия процес на работа, както и да предизвика силно усещане за удовлетворение след приключването й.</strong></p> <p>Сутрин може да ставате, готови да превърнете деня в приключение. Или пък да се излежавате под завивките възможно най-дълго и после да препуснете към работното си място, с вече уморени ум и тяло и с объркани от бързането мисли.</p> <p><strong>Нагласата ви ще ви помогне да изваете съдбата си.</strong></p> <p><strong>Нагласата може да ви направи щастлив или нещастен човек.</strong></p>     <p><strong>Разбира се, в живота на всеки от нас неизбежно има проблеми, беди и тъга, но ако чашата ви остане наполовина пълна, вашата нагласа ще ви помогне да превъзмогнете тези моменти.</strong></p> <p><strong>Характерът на индивидуалността ни донякъде е свързан с нещата, които затвърждаваме умствено и емоционално. Ако изпитваме тревога, може да затвърдим тази тревога и да попаднем в омагьосания кръг на негативизма.</strong></p> <p><strong>Други обичайни мисли или чувства, също могат да окажат влияние или дори да контролират живота ни, ако постоянно ги затвърждаваме. Същото важи и за положителната нагласа. Не ви ли се е случвало да попаднете в ситуация, чиято реалност се е крепяла на страха или тревогата, и после сте осъзнали, че можете да накарате тези емоции да „отлетят“, прозирайки неспособността им да контролират живота ви?</strong></p>     <p>Минавайки по коридора във влака, един мъж спрял до двама пътници, които играели шах. Единият от тях – тийнейджър, тъкмо се готвел да се признае за победен, когато новодошлият отбелязал, че има още един възможен ход. Младежът го поканил да заеме мястото му до шахматната дъска. Тогава мъжът направил един умел ход, който напълно преобърнал играта. Скоро той победил, макар че преди броени минути младежът се готвел да се предаде. Мъжът отбелязал, че в шаха невинаги има още един възможен ход, но в живота, дори и когато ни се струва, че усилията да постигнем щастие са се провалили, винаги има още една възможност и тя може да е да се обърнем към Бог за вдъхновение, към вътрешното присъствие, за което няма невъзможни неща.</p> <p>източник: psiholog.co</p>        