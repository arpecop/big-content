---
title: 0268d938331ec8fef414e1f9157b7c78_t
mitle:  "3 ценни съвета за любовта и брака от французойките"
description: "Връзките и брака могат да бъдат много сложно нещо. Никой никога не е напълно наясно какво точно се случва, нито можеш напълно да разбереш партньора си. В някой моменти всичко е наред, в други се чувстваш напълно безпомощна и объркана. Именно във вторите, имаш нужда от съвет и експертно мнение. Внимавай, обаче от кого търсиш …"
image: "https://cdnone.netlify.com/db/2017/07/vintage-1254694_640-e1499586749230.jpg"
---

          <img src="https://cdnone.netlify.com/db/2017/07/vintage-1254694_640-e1499586749230.jpg"/>Снимка - Pixabay        <p>Връзките и брака могат да бъдат много сложно нещо. Никой никога не е напълно наясно какво точно се случва, нито можеш напълно да разбереш партньора си. В някой моменти всичко е наред, в други се чувстваш напълно безпомощна и объркана.</p> <p>Именно във вторите, имаш нужда от съвет и експертно мнение. Внимавай, обаче от кого търсиш тези съвети. Те трябва да дойдат от експерти в тази област, а какви по-големи експерти в любовта от французойките. Тези изящни дами, израснали в страната на любовта, владеят не само модата и стила, но и изкуството на съблазняването. Те знаят тайната на щастливите връзки. Ето няколко ценни съвета за щастлива любов и брак, споделени от френските дами:</p> <p><strong>Направи първо себе си щастлива</strong></p> <p>За да бъде една жена идеалната партньорка, тя трябва да бъде щастлива. Много жени смятат, че партньорът е този, който трябва да носи щастието. Не и французойките. Те вярват в нещо друго. Според тях, мъжът гледа на теб така, както го научиш. Ако постоянно се оплакваш, че си дебела или че не се справяш в работата си, то той ще започне да мисли точно по този начин за теб. От друга страна, ако вярваш, че си секси, красива, умна и млада, той ще започне да гледа на теб точно по този начин. За него ще бъдеш прекрасната жена, с която иска да прекара живота си, а не някакво мрънкащо създание. Затова, ако искаш да имаш щастлива връзка и брак, първото нещо, което трябва да направиш, е да се чувстваш напълно щастлива със себе си, с живота си и с даденостите си. Да угаждаш на себе си и всеки ден да се чувстваш все по-добре, точно такава, каквато си.</p>     <p><strong>Избягвай скучните приказки</strong></p> Когато си на вечеря с мъжа си в изискан ресторант, избягвай скучните разговори и битовизмите. Не си говорете за прости неща като счупената мивка или сметката за тока. Остави телефона си и се фокусирай върху нещо интересно. Говорете за страсти, пътувания, бъдещи планове, проблема с глобалното затопляне. Оставете дребните ежедневни разговори за друг път и просто се насладете един на друг. Не се заяждайте и не се карайте. Вашето удоволствие е най-важното, затова се постарайте да си го осигурите като избягате от ежедневието. Представете си, че не сте двойка отдавна, а сте на някоя от първите си срещи и се дръжте точно така, както сте го правили тогава. <p><strong>Не забравяй да флиртуваш с него</strong></p> <p>Дори да сте заедно от години и той да познава всяка част от тялото ти, флиртът с него е напълно задължителен. Както е задължително да поддържаш себе си във форма. Това ще запази искрата във връзката ви жива максимално дълго време, а теб ще дари с високо самочувствие на изкусителка. Остави някои неща скрити за него. Нека не вижда как се привеждаш в супер секси вид, нито как се епилираш. За сметка на това не спирай да флиртуваш с него, дори в най-битовата ситуация. Докосни крака му, целуни го нежно или се приближи така, че да усети парфюма ти. Покажи му, че изкусителката, в която се е влюбил не си е отишла.</p>   <p>Източник: Dama.bg</p>        