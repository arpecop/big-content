---
title: f799f21c615d6bc93dab40c847be9e58_t
mitle:  "Благодарността е най-здравословната от всички човешки емоции"
description: "Трябва да изградим чувство на благодарност и да сме признателни за всичко, което се случва с нас, знаейки, че всяка стъпка напред е крачка към постигане на нещо по-голямо и по-добро от сегашното ни положение.“ – Брайън Трейси Силата на благодарността е толкова голяма, че е неделим елемент по пътя към щастието и просветлението. Именно това чувството ни кара …"
image: "https://cdnone.netlify.com/db/2017/12/roses-2205009_640-e1514376646152.jpg"
---

          <img src="https://cdnone.netlify.com/db/2017/12/roses-2205009_640-e1514376646152.jpg"/>Снимка - Pixabay        <p><em>Трябва да изградим чувство на благодарност и да сме признателни за всичко, което се случва с нас, знаейки, че всяка стъпка напред е крачка към постигане на нещо по-голямо и по-добро от сегашното ни положение.“</em> – <em>Брайън Трейси</em></p> <p>Силата на <strong>благодарността</strong> е толкова голяма, че е неделим елемент по пътя към щастието и просветлението. Именно това чувството ни кара да се усещаме в своя център и в хармония с всичко около себе си. А нали именно това е щастието?</p> <p>Най-простичкото определение за думата благодарност (съставена от думите „благо“ и „дарявам“) е: <strong>чувство на уважение</strong> към някого или нещо, на признание на заслугата му за сторено добро, помощ или за добре извършено нещо; признателност.</p>     <p><em>„Благодарността е най-здравословната от всички човешки емоции. Колкото повече се изразява благодарност за това, което притежаваш, толкова по-вероятно е в бъдеще да се увеличи това, за което да благодариш.“ – Зиг Зиглър</em></p> <p>Благодарността е изключително мощен източник на <strong>позитивна енергия</strong>. Всеки от нас знае, че в живота няма нищо случайно и Вселената откликва на нашите мисли, думи и действия. Следователно това, което излъчваш, това и ще получиш като отговор. Казано по друг начин: „Каквото повикало, такова се обадило.“</p> <p>Ако не си благодарен за това, което имаш, то ти бива отнето. Простичък закон. Следователно, за да работи и формулата за щастие, неизменна част от нея е да <strong>оценяваме стойността</strong> на това, което притежаваме и да сме признателни. Хората, които не изпитват благодарност, в повечето случаи подхранват своето его и поради тази причина са нещастни.</p>     <p>Когато в сърцата ни отсъства благодарността, там се настанява трайно <strong>завистта</strong>. Вторачваме се във всичко, което другите притежават, без да си даваме ясна сметка за цената, която тези хора са платили, за <strong>да притежават</strong> всичко това. А това е много порочен кръг. Защото бидейки неблагодарни за това, което вече притежаваме, каквото и да получим няма да ни е достатъчно.</p> <p>Всеки от нас има за какво да изрече „Благодаря!“ на Бог, Вселената, всеки има своята вяра и разбирания. Има толкова много неща, хора, събития, дарби, които притежаваме, за които можем да сме благодарни. Можем всеки ден <strong>да отделяме части от минутата</strong>, за да изкажем своята признателност. И всекидневно можем да намираме нови и нови неща, за които да изпълваме сърцето си с това светло чувство.</p> <p>Проявлението (излъчването) на благодарност е установяване на пряка връзка с Вселената (Бог), благодарение на които се случва всичко около и в нас. Когато благодарите, <strong>благото ви се връща</strong>.</p>     <p><em>„Често хората ме питат как успявам да бъда щастлив, въпреки че съм без ръце и без крака. Отговарям им набързо, че имам избор. Мога да бъда ядосан, защото нямам крайници или мога да бъда благодарен, че имам воля и цел. Аз избрах благодарността.“ – Ник Вуйчич</em></p> <p>Животът е прекрасен. Сутрин можете да се събудите и <strong>да сте щастливи</strong>, защото е нов ден, изпълнен с нови предизвикателства и изживявания! Практикувайте признателност! Убедете се сами в силата на благодарността. Благодаря!</p> <p><em>Автор: Даринка Янева / Gnezdoto.net </em></p>        