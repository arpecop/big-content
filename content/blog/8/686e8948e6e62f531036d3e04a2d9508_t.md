---
title: 686e8948e6e62f531036d3e04a2d9508_t
mitle:  "Положителната настройка привлича положителни неща в живота ни!"
description: "Положителната настройка на един човек към живота е необятен океан изпълнен с положителни емоции. Навярно не ви се вярва, че съвсем реално положителното ви мислене, поражда у вас положителни емоции, в следствие на които ви се случват положителни неща. Има една много стара и вярна българска поговорка – каквото почукало, такова се обадило. Е, тя …"
image: "https://cdnone.netlify.com/db/2016/11/Положителната-настройка.jpg"
---

          <img src="https://cdnone.netlify.com/db/2016/11/Положителната-настройка.jpg"/>        <p>Положителната настройка на един човек към живота е необятен океан изпълнен с положителни емоции. Навярно не ви се вярва, че съвсем реално положителното ви мислене, поражда у вас положителни емоции, в следствие на които ви се случват положителни неща. Има една много стара и вярна българска поговорка – каквото почукало, такова се обадило. Е, тя важи в пълна сила за живота, живеенето, мирогледа и мислите, и чувствата ни въобще. Ако сте човек, който не вярва в предопределението, съдбата и шанса, то тогава повярвайте на народната мъдрост. В този живот, нашият, единственият и неповторимият, каквото сами си направим и повикаме, това ще си жънем за в бъдеще!</p> <p>Положителната настройка да усетиш слънчевия лъч, да докоснеш крехкото цвете и да целунеш главицата на детето си е незаменимо удовлетворение. Ние хората много рядко в едни краткотрайни мигове на откровение си признаваме това и го допускаме до сърцата си, но мигновено отново се потапяме в сивотата на делника донякъде умишлено и по навик! Положителното ни цялостно оформяне, като един по-ведър, по-разбиращ и по-всеотдаен, и не търсещ отплата индивид е в много насоки.</p>     <p>В това оформяне се включва мисълта, усещането, възприятието и осезанието от живота и живеенето му. Сами по себе си насладата от храната, от слънцето, от любовта, от болката дори, като по-имагинерни понятия е наслада и то положителна, която сме длъжни и трябва да си подарим, за да живеем наистина, за да сме пълноценни! Положителната настройка определено е философия на живот и трябва да бъде следвана упорито, за да привличаме доброто и положителното в живота си. Тя не е нито физичен, нито химичен закон, но съдържанието й за човечеството е много по-определящо от, които и да било закон, бил той писан и неписан. Затова следващият път преди да се намръщите на времето, на обстоятелствата и на живота си – помислете първо дали той не е такъв, защото вие сте го направили такъв и единствено вие сте отговорни за положението си, а не съдбата, нито късмета, нито пък хората заобикалящи ви.</p>     Голямата истина на положителната настройка в живота е да даваш и да раздаваш повече, без да очакваш отплата – само и единствено тогава ще получаваш наистина и ще бъдеш истински щастлив. Да знаем, че не трябва да съдим другите, не трябва да съветваме и да даваме посока и тон в живота на останалите, не трябва да сме мрачни и злобни, но все пак сме такива. И като такива привличаме на своя страна това в живота си! Мъдростта на народа е велика и наистина – каквото посееш, това и ще пожънеш! Посейте семето на положителното и жънете положителните му класове цял един живот.<p></p>        