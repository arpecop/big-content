---
title: e742ef8c0ce35827461f0db580692f48_t
mitle:  "Как да престанем да критикуваме"
description: "Много хора са изградили в себе си, склонността да критикуват и осъждат другите. Част от тях осъзнават, че това не е ефективен и работещ модел, на поведение и си задават въпроса, как да прекратят своето неудачно и разрушително поведение? Поемайте отговорност! – Вашият свят е във вашите ръце. Безрезултатно, безполезно и дори опасно е да …"
image: "https://cdnone.netlify.com/db/2017/04/rk5161-1636868_640.jpg"
---

          <img src="https://cdnone.netlify.com/db/2017/04/rk5161-1636868_640.jpg"/>Снимка - Pixabay        <p>Много хора са изградили в себе си, склонността да критикуват и осъждат другите. Част от тях осъзнават, че това не е ефективен и работещ модел, на поведение и си задават въпроса, как да прекратят своето неудачно и разрушително поведение?</p> <p><strong>Поемайте отговорност!</strong> – Вашият свят е във вашите ръце. Безрезултатно, безполезно и дори опасно е да осъждате и обвинявате някого. Започнете от себе си. Променете начина си на мислене и поведението си, така постепенно и заобикалящият ви свят ще се промени. Новите мисли, ще създадат нови ситуации.</p> <p><strong>Научете се да приемате!</strong> – Да приемате другите хора, другите светове, системи, модели. Бъдете гъвкави в начина си на мислене и поведение. Съобразявайте се с другите гледни точки. Защото не само вашият свят е уникален, но и светът на другия човек също. Всички вървят към една цел. Само че всеки има свой жизнен път.</p>     <p><strong>Уважавайте другите!</strong> – Светът е устроен така, че всеки човек, когото срещнете в живота си, носи за вас някаква важна информация и откровение. Само че хората често не забелязват това, поради прекалената си гордост. Бъдете внимателни и любезни. Като проявявате неуважение към другите, вие не уважавате преди всичко себе си. Научете се да уважавате хората, с които живеете и работите, политическата система, законите и самата държава, в която живеете. Запомнете, че светът на другия човек, неговите чувства са свещени и неприкосновени. Никога не се опитвайте да променяте другите хора. Уважението към заобикалящия ни свят, е залог за нашето благополучие.</p> <p><strong>Научете се да одобрявате и да хвалите!</strong> – Стремете се да забелязвате в хората само доброто, позитивното, полезното. Запомнете, че всеки човек има всякакви качества. И ако вашите мисли са позитивни за тях, е голяма вероятността, хората да ви покажат добрите си страни.</p>     <p><strong>Възхищавайте се!</strong> – Възхищавайте се на хората, на заобикалящия ви свят. Запомнете, че не само вие сте уникални, но и другите хора също.</p> <p>Ако все пак решите, да се опитате да внесете корекции в другия човек, това няма как да се случи, без да промените себе си. Ако искате да го промените, започнете от себе си. Променете начина си на поведение и тогава този човек, ще бъде „принуден“, да реагира по друг начин спрямо вас. Ако само критикувате някого, не очаквайте от него нищо добро.</p> <p>Започвайки от себе си, създайте пространство на любов и хармония около себе си. Като променяте своя свят, своята държава, своя начин на мислене, ще имате своя позитивен принос в общия модел на света. Защото вие сте част от цялото!</p> <p>източник:http://www.psiholog.co</p>        