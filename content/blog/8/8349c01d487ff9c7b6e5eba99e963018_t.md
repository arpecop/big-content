---
title: 8349c01d487ff9c7b6e5eba99e963018_t
mitle:  "5 тайни, които ще ви помогнат да откриете истинската любов"
description: "Любовта на живота. Сродната душа. Партньорът цял живот. Независимо дали го признаваме, или не, много от нас търсят идеалната си половинка. Искаме да имаме човек до себе си, който ще ни обича в моментите на несъвършенство, с който ще споделяме добро и лошо. Гледали сме достатъчно филми за това, тогава е възможно, нали? Любовта не …"
image: "https://cdnone.netlify.com/db/2017/12/holding-hands-1149411_640-e1512590066213.jpg"
---

          <img src="https://cdnone.netlify.com/db/2017/12/holding-hands-1149411_640-e1512590066213.jpg"/>Снимка - Pixabay        <p>Любовта на живота. Сродната душа. Партньорът цял живот. Независимо дали го признаваме, или не, много от нас търсят идеалната си половинка. Искаме да имаме човек до себе си, който ще ни обича в моментите на несъвършенство, с който ще споделяме добро и лошо. Гледали сме достатъчно филми за това, тогава е възможно, нали?</p> <p>Любовта не е приказка, тъй че можете да спрете да търсите идеалния човек, който покрива всичките ви критерии. Възможно е обаче, въпреки всичко, да откриете човек, който може да да бъде до вас, да ви подкрепя в объркания свят и да ви помогне да преживеете живота в целия му потенциал.</p> <p>Как да поставите основите, за да привлечете този тип любов в живота си? Ето 5 тайни, с които можете да започнете:</p>     <p><strong>1. Бъдете автентични.</strong> За да откриете истинската любов, трябва да бъдете себе си. Ако искате някой да ви обича и в моментите на несъвършенство, трябва първо да сте готови да го направите за някой друг. Бъдете открити със себе си, за да можете да бъдете открити към някой друг.</p> <p>Какво наистина ви прави щастливи? Какво действително искате от живота? Лесно е да попаднете в инерцията да доставяте удоволствие на другите и да правите това, което изглежда „яко“ или „нормално“ в дадения момент. Ако промените личността, навиците или целите си, за да доставите удоволствие на друг, вие не сте себе си. Хората са привлечени от автентичността. Опознайте себе си, обичайте себе си и се опитайте да се научите да говорите и да действате автентично.</p> <p><strong>2. Бъдете най-доброто си „аз“.</strong> Въпреки, че протичоположностите се привличат, трябва да разберете, че „подобното привлича подобно“. Вие задавате калибъра за човека, с когото искате да прекарате живота си. Не бихте търсили летаргичен, лаком, стиснат човек с петна от кетчуп по блузата, който вечно се оплаква от живота, тъй че намерете начини да изгладите първо вашето представяне.</p>     <p>Искате ли да прекарате дните си с човек, който се грижи за себе си и за здравето си? Тогава стягайте кецовете и отивайте на тренировка! Искате ли да сте до някой, който вижда най-доброто в хората и ситуациите? Тогава спрете да се оплаквате! Искате ли някой, който да изживява всеки ден с радост, целеустременост и честност? Схващате идеята…</p> <p><strong>3. Бъдете уверени.</strong> Бъдете уверени в себе си, решенията си и способността си да привлечете любов в живота си. Ако сте своето истинско и най-добро „аз“, тази самоувереност ще струи от от вас с блясъка на себеуважението. Ще привлечете човек, който ви разбира, оценява и обича заради това, което сте.</p> <p>Подсилете тази увереност със знанието, че сте цялостни и завършени само с това, че сте себе си. Разберете, че да имате сродна душа е прекрасно, но не е задължително. Вие, сами по себе си, сте достатъчни.</p>     <p><strong>4. Бъдете отворени.</strong> Ако искате да срещнете нов човек, тогава трябва да имате желание да се свързвате с другите и да сте отворени към хората. Ако някой на опашката до вас завърже разговор, включете се. Дори да не е любовта на живота ви, не пречи да се упражнявате в отвореност. Ако развиете енергията на откритостта, това ще ви улесни във взаимоотношенията, които биха довели до дълготрайни връзки.</p> <p><strong>5.  Бъдете щастливи.</strong> Може би най-важната тайна в този списък е да бъдете щастливи. Всеки иска да бъде край щастливи хора. Щастието е магнетично. Тъй че съсредоточете енергията си върху това да правите нещата, които ви правят щастливи.</p> <p><em>Източник:</em><strong><em> psychologytoday.com</em></strong></p>        