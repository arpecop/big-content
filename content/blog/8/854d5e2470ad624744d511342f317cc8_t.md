---
title: 854d5e2470ad624744d511342f317cc8_t
mitle:  "Трите вида сексуалност"
description: "Любовта като процес и същност няма нищо общо със секса. Интересното е, че и сексуалността в доста случаи няма много общо със секса. Може да се каже, че почти всичко в живота ни се гради на сексуалността и сексуалните отношения, но това не означава непременно физически контакт. Всички имаме уникална сексуалност и я проявяваме по …"
image: "https://cdnone.netlify.com/db/2017/08/model-1246488_640.jpg"
---

          <img src="https://cdnone.netlify.com/db/2017/08/model-1246488_640.jpg"/>Снимка - Pixabay        <p>Любовта като процес и същност няма нищо общо със секса. Интересното е, че и сексуалността в доста случаи няма много общо със секса. Може да се каже, че почти всичко в живота ни се гради на сексуалността и сексуалните отношения, но това не означава непременно физически контакт.</p> <p>Всички имаме уникална сексуалност и я проявяваме по уникален начин, но можем да обединим някои проявления в три групи: племенна, индивидуална и колективна сексуалност.</p> <p>Групирането е базирано на генетични характеристики и историческото развитие. Всяка от тези сексуалности може да се прояви в отношенията между двама души.</p> <p><strong>Племенна сексуалност</strong></p> <p>При племенната сексуалност основното е подкрепата. Всеки от двамата трябва да осигури на другия нужното чувство за сигурност и затова трябва да изрази подкрепата си по множество различни начини. Не случайно употребяваме думата „трябва“.</p> <p><strong></strong></p><strong>   </strong><p></p> <p>При племенните отношения между двамата се съставя нещо като неписан договор „ти на мене, аз на тебе“. Не е задължително този договор да изразява парични отношения, но може да засяга и тях.</p> <p>Този договор може да бъде „ти ще ме заведеш на обилна вечеря, а после може и да получиш секс“. Физическият секс тук може да бъде рядко явление. Понеже повечето хора изразяват обусловено от възпитанието поведение, то много лесно намират някакво не-изпълнение на договора и заради това сексът липсва за месеци.</p> <p>И съгласете се, че понякога този договор може да е много сложен за изпълнение „да ме нахраниш, да ме облечеш, да се отнасяш добре с мен, да се подмазваш на мама, да не заглеждаш други, да си само мой и т.н., и т.н“ или „да си само моя, да ме хвалиш какъв съм, да седиш с мен и приятелите ми, да вдигаш самочувствието ми и т.н., и т.н.“</p> <p>При племенната сексуалност двамата се събират за подкрепа, а сексът е нещо странично, което или се дава като награда или се държи като гаранция по изпълнението на договора. Тук основно за двамата е докосването, което изразява идеята за племенната (родовата) сплотеност. Тук говоренето не върши работа. За да успокоите партньора си, най-доброто, което можете да направите, е да го прегърнете.</p> <p><strong></strong></p><strong>   </strong><p></p> <p>Говорим за племенно (родово) проявление, но това са генетични заложби, които и сега ни управляват. Интересното е да се отбележи, че мастурбацията е изобретение на племенната сексуалност – първото средство за предпазване от забременяване.</p> <p><strong>Индивидуална сексуалност</strong></p> <p>При индивидуалната сексуалност основното е говоренето, споделянето на вибрациите на речта. Нейно изобретение е любовта, която не търси взаимност. Любовта, която се изразява и без да ни обича ответната страна.</p> <p>При индивидуалното основно е романтиката, романтичното говорене, вибрацията на гласа. Това, което се чува, да милва ухото. Трябва да се говори много и много, за да решим, че това е човекът, с когото можем да направим следващата крачка в сексуалността.</p> <p>И след тази крачка трябва пак да говорим, да поддържаме романтиката и тръпката чрез вибрацията на гласа. И когато вече нищо не можем да си кажем, сексуалното привличане умира и двамата са готови за раздяла.</p> <p>Изобретение на индивидуалната сексуалност са всички рицарски романи, в които доблестният рицар не иска нищо друго от дамата на сърцето си освен да му бъде позволено да изрази своите чувства. Рицарят изразява тези чувства многословно, в поетична форма.</p> <p><strong></strong></p><strong>   </strong><p></p> <p>В романа „Дон Кихот де ла Манча“ можем да видим изразена многократно тази индивидуална сексуалност, тази страст по романтиката.</p> <p>Така човек с индивидуална сексуалност може да получи сексуално удовлетворение дори и без да има партньор отсреща си. За него е достатъчно да изпита романтиката на гласа или да прочете някоя от съвременните романтични истории.</p> <p><strong>Колективна сексуалност</strong></p> <p>Колективната сексуалност е тази, при която наистина се прави секс. Много секс и всякакъв секс. Колективното означава основно споделяне. Няма как да се сподели мастурбацията, затова колективната сексуалност търси истинско сексуално изживяване, което да сподели. Поне с още един партньор.</p> <p>Всяко споделяне с друг означава някакво очакване, а и някаква изненада. Колективната сексуалност е измислила еротичните фантазии и еротичните филми. Когато не можем да имаме нещо, поне можем да мечтаем за него.</p> <p>Тези сексуални фантазии мога да бъдат много обсебващи и да останат едни и същи за цял живот. Ние да се опитваме да ги постигнем и все да мислим, че би могло да бъде по-добре, пак да опитваме и пак да мислим, че би могло да бъде по-добре.</p> <p><strong></strong></p><strong>   </strong><p></p> <p>При колективната сексуалност не може да има пълно задоволяване на потребностите, защото тук имаме страстни желания, които се засилват, удовлетворяват се по някакъв начин, а после пак се засилват. Тук се намира практиката на честата смяна на партньорите – може би с новия ще е по-добре.</p> <p>Това, което е полезно да се разбере за колективната сексуалност е, че никога не можем да имаме пълно удовлетворение, а просто да приемем, че съответният опит е приключил. Ние не можем да го осъзнаем логически, не може да сме удовлетворени от него за цял живот.</p> <p>При всеки човек може да има различно комбиниране на трите вида проявление на сексуалността. Това може цял живот да ни блъска насам-натам и да се чудим към какво да се определим или какво да изживяваме. Още повече, че за съвременния човек въздействието на възпитанието и околната среда е най-травмиращо върху сексуалността.</p> <p>Начин да изразим истинската си сексуалност е да освободим себе си. Можем да освободим себе си, само като бъдем себе си. Можем да бъдем себе си като се научим да вземаме правилните за нас решения и да следваме истинския си вътрешен глас.</p> <p><strong>Автор: Божидар Цендов/bojidartzendov.com</strong></p>        