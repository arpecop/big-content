---
title: e2b378d1629fa919c9caf13a298f2258_t
mitle:  "Бракът с теб не е край на моята свобода, а нейно начало"
description: "Това е може би най-красивият сватбен обет, който някога сте чували… „Бракът с теб не е край на моята свобода, а нейно начало. Ти си причината, поради която искам да се гмурна в живота с главата напред. Когато изляза през уикендите, искам с теб да затворя клубовете. Когато планирам приключение, искам с теб да държа …"
image: "https://cdnone.netlify.com/db/2017/10/flower-archway-2477270_640-e1507810320197.jpg"
---

          <img src="https://cdnone.netlify.com/db/2017/10/flower-archway-2477270_640-e1507810320197.jpg"/>Снимка - Pixabay        <p><i>Това е може би най-красивият сватбен обет, който някога сте чували…</i></p> <p>„Бракът с теб не е край на моята свобода, а нейно начало.</p> <p>Ти си причината, поради която искам да се гмурна в живота с главата напред. Когато изляза през уикендите, искам с теб да затворя клубовете. Когато планирам приключение, искам с теб да държа картата. Когато планирам бъдещето, искам да виждам теб във всяка причудлива фантазия, която имам за себе си. Ти си човекът, с когото искам да бърборя до безкрай на по питие в бара. Ти си човекът, с когото искам да танцувам вкъщи по бельо. Ти си човекът, който разтваря целия свят за мен. Искам да се гмурна в бъдещето с теб, защото когато си до мен, то изглежда по-голямо и по-ярко, отколкото някога съм си представяла.</p> <p>Не искам да се установя с теб, искам да полетя заедно с теб – към далечни страни, непознати местности, до дребни кътчета по света. Ако ти не си с мен, те не биха изглеждали толкова прекрасни. Когато сложа раницата на гърба и тръгна към летището, искам с теб да се кача на самолета. Ти си човекът, с когото искам да се изгубя, да си направя лагер, да се натъкна на тъмна уличка в 5.00 часа след бурна нощ в град, чието име не мога да произнеса.</p>     <p>Когато се прибера у дома и започна да разказвам всички шантави истории на приятелите си, искам ти да си този, който ще потвърждава случилото се. Ти си човекът, при когото искам да се прибера у дома. Този, с когото искам да избягам. Искам да си с мен на всяко приключение, на което се отправя, до края на живота си. Искам да правя всичко на тази земя с теб.</p> <p>Не искам да си човекът, с когото винаги се съгласяваш. Искам да съм онази, която предизвикваш – да се променям, да раста, да се израствам по начини, които дори не биха ми хрумнали, преди да те срещна. Искам да водим разгорещени дебати до 3 през нощта. Искам силно да ми противоречиш, когато не действам правилно.</p>     <p>Искам страстни аргументи за начина ни на живот, тъй като твоят огън захранва моя и никога не искам тази искрица да умре. Искам да съм човек, когото ти не се страхуваш да предизвикаш, защото понякога се нуждая от този допълнителен тласък. И можеш да си сигурен, че можеш да очакваш същото от мен. Не искам да се отпускам – сега, когато имам теб – искам да се надграждам редом с теб. Нещо в теб ме вдъхновява да бъда по-голяма, по-ярка, по-дръзка, отколкото някога съм предполагала, че е възможно. Надявам се, че аз също те вдъхновявам. Че заедно можем да се окуражаваме един друг да растем и да се превърнем в най-пълноценните, най-силни и най бурни хора, на които сме способни. След десет години ще се гордеем да бъдем един друг, след 20 – дори още повече. Надявам се, че не очакваш любовта ни да застои, тъй като нещо в теб ме кара да бъда най-доброто Аз на стероиди и не възнамерявам да оставя това чувство да умре.</p>     <p>Сигурна съм, че никога няма да се разделечим един от друг – за това не се тревожа. Истината е, че никога не съм се влюбвала в теб. Встъпих в любовта – уверена, нарочно и без да поглеждам назад. Избрах теб още от първия ден, в който те срещнах, и ти обещавам, скъпи, че ще продължа да те избирам. Във всеки спор, ще избирам теб. Във всяко изкушение, ще избирам теб. Във всяко препятствие по пътя, което застрашава да ни унищожи, ще избирам теб със свирепата сигурност, която почувствах в деня, в който те зърнах. Не се тревожа, че ще те разлюбя, скъпи, защото никога не съм се влюбвала в теб. Обичта ми към теб е буден и съзнателен избор – и ще продължа да го правя, докато сърцето ми не спре да бие.</p> <p><i>А сега, да спрем с тези лекомислени обети – време е да празнуваме! Трябва да отваряме подаръци, да разливаме шампанско и да поемем на един шеметен меден месец. Целият този брак е стар и уморен, но ние – не. В края на краищата – само веднъж в живота си сме млади и диви. И, скъпи, нашите най-диви дни тепърва предстоят.“</i></p> <p><i>Автор: Хейди Прийби</i></p> <p><i>Източник: manager.bg</i></p>        