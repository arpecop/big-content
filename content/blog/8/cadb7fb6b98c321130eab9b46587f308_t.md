---
title: cadb7fb6b98c321130eab9b46587f308_t
mitle:  "Жената на 20 години е парченце сладкиш, а след 40 - целият сладкиш - 22 цитата от Моника Белучи"
description: "Скъпоплатен модел, талантлива актриса, грижовна майка, неостаряващ секссимвол… Или просто Моника Белучи! Ето и 22 подбрани цитата от италианската дива, които доказват, че за да успее една жена е нужно много повече от лъскава опаковка. За живота 1. „Животът ми откри други неща. Успях да се измъкна от черупката на красотата. Трябва да съм готова …"
image: "https://cdnone.netlify.com/db/2017/04/Monica_Bellucci_on_a_bicycle-696x463.jpeg"
---

          <img src="https://cdnone.netlify.com/db/2017/04/Monica_Bellucci_on_a_bicycle-696x463.jpeg"/>         <p>Скъпоплатен модел, талантлива актриса, грижовна майка, неостаряващ секссимвол… Или просто Моника Белучи!</p>   <p>Ето и 22 подбрани цитата от италианската дива, които доказват, че за да успее една жена е нужно много повече от лъскава опаковка.</p> <p><em><strong>За живота</strong></em></p> <p><strong>1. „Животът ми откри други неща. Успях да се измъкна от черупката на красотата. Трябва да съм готова да приема, че тя отминава. Помага ми фактът, че имам деца. Искам да бъда жена, която се чувства добре в кожата си с напредването на възрастта.“</strong></p> <p>2. „За нищо на света не бих искала отново да бъда на 20 години. Сега съм много по-щастлива оттогава, тъй като на млада възраст още опознаваме себе си, опитваме се да разберем кои искаме да бъдем, страдаме от неувереност в себе си. Сега знам точно какво искам и без какво мога да живея.“</p> <p>3. „Когато правим грешки или дори когато вършим неща, от които после се срамуваме, в крайна сметка се научаваме на съчувствие, на прошка – към себе си и към другите.“</p>     <p><strong>4. „Не притежаваме никого – нито съпрузите, нито децата си. Можем само да споделяме нещата с хората, които обичаме.“</strong></p> <p>5. „Аз съм добра майка. Но това не значи, че съм добро момиче. Нужен ми е риск.“</p> <p>6. „Малко дете има хубава кукла. Детето обича куклата, но иска да я счупи, за да види какво има вътре. Ние сме същите.“</p> <p><strong>7. „Около мен е пълно с жени… Прекалено много жени и много мъже. Обожавам жените. Умните жени са невероятни. Смятам, че са по-интересни от мъжете.“</strong></p> <p>8. „Една жена е уникална, когато е себе си, когато се чувства добре в кожата си, но това отнема цял живот.“</p> <p><em><strong>За любовта</strong></em></p> <p><strong>9. „Всичко е въпрос на любов. Тя е това, което те прави щастлив с теб самия.“</strong></p> <p>10. „Всяка жена обича да бъде любима.“</p> <p>11. „Човешкото познание значително нарасна в сферата на технологиите – но не и в сферата на чувствата.“</p>     <p><strong>12. „Можеш да изпиташ страст и към най-лошия мъж, който си срещала някога. Но това няма нищо общо с по-дълбоката връзка. В нея страстта остава, но по-важни са други неща.“</strong></p> <p>13. „Любовта живее само тогава, когато има взаимно уважение и свобода. Желанието да притежаваш някого като вещ е абсурдно.“</p> <p>14. „Жената може да обича така, сякаш никога няма да си тръгне. Но един ден може да си тръгне така, сякаш никога не е обичала.“</p> <p><strong>15. „Любовта не си отива, тя се променя.“</strong></p> <p><em><strong>За красотата</strong></em></p> <p>16. „Според мен е нелепо, след като си млада и красива, да ставаш държанка на някой тлъст чичко и единствено, което правиш, е да се вихриш по купоните. Красотата е необходимо да ни помага да постигнем хармония, любов и смисъл в този луд свят.“</p> <p>17. „Познавам много красиви хора, които живеят ужасно. Чувстват се толкова некомфортно в кожата си. Да си наясно със себе си не е свързано с това как изглеждаш, а как се чувстваш.“</p>     <p><strong>18. „Чувствам се приятно и наясно със себе си, но не защото съм красива.“</strong></p> <p>19. „Всяка диета граничи с мазохизма!“</p> <p>20. „Никога няма да бъда кльощава. По природа съм много мързелива. Обичам да си хапвам. Такава съм си – истинска. И нямам намерение да ставам неистинска.“</p> <p><strong>21. „Красотата се превръща в проблем за жената само в два случая – след като я няма или когато освен нея няма нищо друго.“</strong></p> <p>22. „Красотата наистина е сила, но само ако умееш да се възползваш правилно от нея. Все едно да имаш „Ферари“ – ако не можеш да шофираш добре, все едно нямаш нищо.“</p> <p><em>Източник: Highviewart</em></p>         