---
title: 4bbb243b8ef997119a5fee8521ea5518_t
mitle:  "12 неща за любовта, които трябваше да знаем на 20"
description: "На 20 си във вечно чудене дали приятелят ти е Единственият, а в определени моменти те обзема и паниката какво ще правиш, ако скъсате – дали ще може на ужасяващите 24-25-26 да си намериш ново гадже? Светът е такъв тогава. На 20 не мислиш, че във всяка възраст може да обичаш и че да си сама …"
image: "https://cdnone.netlify.com/db/2017/10/couple-498484_640-e1508230800286.jpg"
---

          <img src="https://cdnone.netlify.com/db/2017/10/couple-498484_640-e1508230800286.jpg"/>Снимка - Pixabay        <p><strong>На 20 си във вечно чудене дали приятелят ти е Единственият, а в определени моменти те обзема и паниката какво ще правиш, ако скъсате – дали ще може на ужасяващите 24-25-26 да си намериш ново гадже?</strong> Светът е такъв тогава. На 20 не мислиш, че във всяка възраст може да обичаш и че да си сама не означава край на света, напротив.</p> <p>И след като направиш някоя и друга грешка, осъзнаваш един куп неща. Но всяко нещо с времето. На 20 вероятно би искала да знаеш тези неща, които си осъзнала на 30, но уви. Дори да ти ги кажат, на 20 просто не искаш да ги чуеш, вярвайки че знаеш всичко. Като тези 12 неща.</p> <p>1. <strong>Не си губиш времето</strong>, ако не си наясно дали би искала да прекараш живота си с този човек. Веднага разбираш дали би имала връзка с някого. Но е необходимо време, за да осъзнаеш дали искаш да е завинаги. Това е.</p> <p>2. <strong>Но си губиш времето, ако знаеш</strong>, че този човек няма намерение да бъде с теб завинаги. Не оставай с мъж, който ти е дал ясно да разбереш, че рано или късно ще се разделите. Няма как да го убедиш, веднъж решил ли е подобно нещо. Или го чувстваш, или не. Знай цената си.</p>     <p>3. <strong>Ако имаш усещане, че половинката ти</strong> не е специалният човек, вслушай се в него. Не игнорирай това усещане, само защото според общоприетото мнение трябва да се омъжиш до две години и не искаш да преминеш през процеса на търсене на нов човек. В момента, в който почувстваш тежест във връзката си, направи нещо. Не искаш да се събудиш на 30 и тогава да осъзнаеш колко си нещастна.</p> <p>4. <strong>Не си струва да оставаш с някого</strong>, ако непрекъснато се карате. Ако не сте женени и нямате деца, нямате причина да продължавате да опитвате да запазите връзката си, след като нищо не се получава. В някакъв момент трябва да се откажете и да потърсите истинското щастие.</p> <p>5. <strong>И със сигурност не си струва да останеш с някого</strong>, който те кара да плачеш! Заслужаваш да бъдеш щастлива и бъди сигурна, че навън има мъж, който ще те кара да се смееш.</p> <p>6. <strong>Не се мести да живееш при него</strong>, само за да пестите от сметки или защото всичките ти приятелки вече живеят с гадже. Премести се при него, защото се обичате и защото си готова.</p>     <p>7. <strong>Споделянето на дома не е причина да останете гаджета.</strong> Апартаментът не е бебе или брак. Ако се карате или не се чувстваш добре с този човек, не отлагай  раздялата, защото ще трябва един от двама ви да се мести или сте поделили сметките си.</p> <p>8. <strong>Не излизай с приятели.</strong> На 20 наистина не го осъзнаваш, но след време ще разбереш, че да започнеш връзка с приятел, е риск, който обикновено не завършва добре. Въпреки че <strong>според науката приятелят може да е най-доброто гадже</strong>, истината е, че<strong> това обикновено не се получава в крехките 20.</strong></p> <p>9. <strong>Никога не е твърде рано да говориш за това</strong>, което искаш в живота с партньора си. Стига да си го разбрала, разбира се. В противен случай може да се окажеш в такава ситуация – гаджета сте от пет години и едва сега разбираш, че твоят мъж не иска да има деца. Не е приятно да осъзнаеш, че нямаш бъдеще с този човек, след като си била толкова дълго с него. Това са неща, които трябва да разбереш навреме.</p>     <p>10. <strong>Ако някой иска да бъде с теб, ще бъде с теб</strong>. Няма нужда да го принуждаваш, убеждаваш или притискаш. Няма нужда да слушаш извинения от рода на „зает съм с кариерата си“. Няма нужда да анализираш коментари като „не е в теб причината, а в мен“. Ако двама души са влюбени, те ще бъдат заедно.</p> <p>11. <strong>Не сравнявай своя любовен живот с този на другите. </strong>Няма значение дали се чувстваш като „всички са необвързани“ или „всички имат връка“, гледай себе си. Ако ти отнема повече време от твоите приятелки да намериш правилния човек, така да бъде.</p> <p>12. <strong>Не основавай решенията за любовния си живот върху график</strong>, който си направила преди години. Нещата ще се случат, когато се случат. Единственото нещо, което правиш, ако даваш зор, за да задоволиш хорското мнение и грешното си усещане за изтичане на времето, е да увеличиш шанса си за развод. Млада си. Точно сега е моментът да опитваш нови неща, да опознаеш себе си. Сега е моментът да взимаш импулсивни, луди решения. Няма такова нещо като грешно решение, когато става дума за любов.</p> <p>източник: beu.bg</p>        