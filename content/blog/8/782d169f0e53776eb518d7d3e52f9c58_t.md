---
title: 782d169f0e53776eb518d7d3e52f9c58_t
mitle:  "Как всички зодии посрещат Коледа"
description: "Миналата година ви споделихме тази забавна гледна точка за зодиите и Коледа, сега решихме, че можем отново да ви я припомним, за да се посмеем заедно  Коледните и новогодишни празници са времето, през което всеки се стреми да се събере заедно с любимите си хора и роднини. Е, нека си представим как биха изглеждали 12-те зодиакални …"
image: "https://cdnone.netlify.com/db/2017/12/christmas-1911637_640-e1513970248380.jpg"
---

          <img src="https://cdnone.netlify.com/db/2017/12/christmas-1911637_640-e1513970248380.jpg"/>Снимка - Pixabay        <p><em>Миналата година ви споделихме тази забавна гледна точка за зодиите и Коледа, сега решихме, че можем отново да ви я припомним, за да се посмеем заедно <img src="http://m.netinfo.bg/smileys/regular_smile.gif"/></em></p> <p>Коледните и новогодишни празници са времето, през което всеки се стреми да се събере заедно с любимите си хора и роднини.</p> <p>Е, нека си представим <em><strong>как биха изглеждали 12-те зодиакални знака, ако решат да празнуват Коледа под един покрив</strong></em>.</p> <p>Това е едно закачливо намигване към всички!</p>     <p>Започваме с Овена, разбира се:</p> <p><strong>Овенът ще е този, който с готовност ще се преоблече като Дядо Коледа, само за да покаже невероятните си умения в катеренето по стената и спускане в комина</strong>. Като приключи с това, което упорито си е наумил и <strong>навика всички останали, които се опитат да му попречат, ще се тръшне на дивана </strong>и ще заяви, че е изморен и си очаква вечерята.</p> <p><strong>Телецът</strong> <strong>е изцяло погълнат от уханията на храна</strong>, приготвянето на капама с всички видове месо, няколко вида сладки, няколко вида коктейли или казано накратко – <strong>обсебил е кухнята, яде от всички подготвени продукти и със съмнение изучава готварската книга</strong>, мислейки си, че знае по-добре как се приготвят ястията.</p> <p>Близнакът държи таблет, телефон и електронен четец, и докато слуша музика и ъпдейтва статуса си във фейсбук, се чуди къде ще е по-добре да иде на Коледа – да посети приятели в друга държава, да провери морето дали е още на мястото си или да прави снежен човек с децата на двора.</p>     <p>Ракът е посветен на това да подреди коледната украса в дома – да сложи лампичките, елхата, да увеличи парното/климатика, за да е по-топличко (да си помечтае жално за камина), да обуе вълнените чорапи на баба и да се приготви следващата седмица да не напусне дома си</p> <p>Лъвът не е доволен, че къщата не е украсена с повече златиста украса и с притеснение оглежда елхата, чудейки се ще се съберат ли всички подаръци, които си е поръчал, под нея. След това царствено се оттегля към кухнята, за да нагледа какви ги върши телецът и дали менюто от 10 степени ще отговаря на вкуса му.</p> <p>Девата от няколко часа се е изолирала, за да прави сметки колко точно подаръци, пари, буркани зимнина и други благинки се очаква да се получат от роднини и приятели за празниците, като от време на време преглежда сайтовете за колективно пазаруване за по-изгодни оферти.</p>     <p>Везната се прибира след няколко дена благотворителен труд в домове за нуждаещи се, взима си дълга вана и след това прекарва няколко часа в безрезултатно колебание коя рокля ще е по-удачна за вечерта и държала ли се е добре през годината или не.</p> <p>Скорпионът е на прага на хипотермия, след като е вече няколко часа навън, изпипвайки детайлите по зарята за Коледа, Нова година и всички дни преди и след тях. Ядосано си мисли, че е трябвало да вземе повече тротил за сметка на пиратките и се чуди къде се продава реален топ с гюлета за повече звук и поразителна сила. Когато всичко е нагласено, за да образува кратер в земята при запалване, Скорпионът потрива доволно ръце и с плашещ пламък в очите се оттегля на топло да тормози другите.</p> <p>Стрелецът почти е изхарчил всичките си пари и заплатата за януари, за да купи подходящи подаръци за близките си, включително за любимата касиерка в магазина и чистачката на офиса, чистачката на другия офис и се сеща, че може да купи още малко белгийски шоколада за раздаване на съседите. Хвърля в количката още няколко плюшени мечета, за всеки случай и тананикайки си коледни шансони, излиза от мола и се отправя към дома.</p>      <p>Козирогът е на Северния полюс при Дядо Коледа, защото никой друг освен него не може да определи по-добре кое дете е било послушно и кое не. Докато отмята чевръсто задачите, заглежда Снежанка и отрязва коледния бонус на джуджетата, се замисля загрижено колко лампички са включени в момента в дома му на дневна, вместо на нощна тарифа.</p> <p>Водолеят се е отдал на писане на книга за коледните обичаи по целия свят, след което си задава въпроса нужна ли е изобщо Коледа и какво ли правят в Африка по това време на годината. След което оставя пръснати листата си с писания по земята и отива да помага за снежния човек на Близнака.</p> <p>Рибата се събужда след дълга дрямка с чувство на лека празнична депресия, замисля се от къде идва това усещане, после решава, че няма значение важното е да му се наслаждава по-дълго. След което бавно се отправя към останалите зодии около масата, като пътьом събира писанията на Водолея, зачита ги и си остава в тях.</p> <p><strong><em>Без значение каква зодия сте, пожелаваме ви много весели, отпускащи и стоплящи сърцето моменти с приятели и роднини не само по Коледа и Нова година, а постоянно</em><em> </em></strong><em><img src="http://m.netinfo.bg/smileys/regular_smile.gif"/></em></p> <p>източник: edna.bg</p>            