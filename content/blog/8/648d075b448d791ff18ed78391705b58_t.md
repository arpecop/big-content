---
title: 648d075b448d791ff18ed78391705b58_t
mitle:  "6 неща, за които дълбоко ще съжалявате след години"
description: "В последните години от живота си дядо ми ставаше всяка сутрин в 7 часа, откъсваше цвете по време на сутрешната си разходка и го занасяше на баба ми. Веднъж реших да отида с него. Когато постави цветето на гроба ѝ, той ми каза: „Искаше ми се да ѝ бях носил свежи цветя всеки ден, докато …"
image: "https://cdnone.netlify.com/db/2017/11/man-2933984_640.jpg"
---

          <img src="https://cdnone.netlify.com/db/2017/11/man-2933984_640.jpg"/>Снимка - Pixabay        <p>В последните години от живота си дядо ми ставаше всяка сутрин в 7 часа, откъсваше цвете по време на сутрешната си разходка и го занасяше на баба ми. Веднъж реших да отида с него.</p> <p>Когато постави цветето на гроба ѝ, той ми каза: „Искаше ми се да ѝ бях носил свежи цветя всеки ден, докато беше жива. Щеше да ѝ хареса“.“ Това пише блогърът Марк Черноф в популярния си блог marcandangel.com.</p> <p>Едно от най-ужасните неща в живота е да се обърнеш назад и да осъзнаеш, че си пропуснал невероятни шансове, че си бил прекалено зает да оцениш малките радости, че не си взел правилните решения. Марк посочва нещата, за които е най-вероятно да съжалявате след 10 години и как да не се стига до там.</p>    <p><b>1. Ще съжалявате, че не сте прекарвали достатъчно време с важните за вас хора. </b>Работата никога не свършва. След години няма да си спомняте ангажимента, който днес ви къса нервите, но може да сте съсипали връзките с близки до сърцето ви хора, ако ги пренебрегвате. Също така – когато сте с обичаните от вас същества, бъдете с тях на 100%, вместо през 5 минути да гледате телефона или Facebook-а си.</p> <p><b>2. Ще съжалявате, че сте основали самочувствието си на мнението на другите за вас. </b>Повечето хора ни съдят на база неща, които са се случили в собствения им живот и които всъщност нямат общо с нас. Убедете се в истинската си стойност сами и ще привлечете хора, които ще я оценят.</p> <p><b>3. Ще съжалявате, че сте отделили толкова време да впечатлявате другите.</b> След 10 години ще има ли значение каква марка дрехи сте носили днес? Не. Ще има значение как сте живели, как сте обичали и какво сте научили по пътя си.</p>    <p><b>4. Ще съжалявате, че сте оставили страха от риска да ви победи. </b>Прегърнете несигурността! Тя може да доведе до някои от най-страхотните неща в живота ви. Да рискуваш е да живееш смело, истински.</p> <p><b>5. Ще съжалявате, че сте играли жертвата.</b> Ако вечно се представяте за жертва, вечно ще се държат с вас като с такава. Животът не е справедлив, но не бива да оставяте миналото ви да определя вашето бъдеще.</p> <p><b>6. Ще съжалявате, че сте били прекалено заети да оцените хубавите неща.</b> Да, трябва да се работи здраво, но не забравяйте от време на време да натискате паузата. Животът е сбор от малки шансове за щастие. Забелязвайте красотата, спокойствието. Живейте в настоящия момент.</p> Expert.bg        