---
title: 5756e7e9204e9d65b3972a24218419b2_t
mitle:  "Трудно ви е да простите? Тогава прочетете това!"
description: "Мразя всички съществуващи клишета за прошката. Знам всяка пословица и поговорка, всеки съвет, всяко общоприето мнение. Знам ги, защото се опитвах да намеря отговори в литературата. Изчетох всички постове в блоговете, посветени на изкуството да се освобождаваме от гнева. Преписах всички цитати на Буда и ги научих наизуст – и никой от тях не сработи …"
image: "https://cdnone.netlify.com/db/2017/12/succulents-2347550_640-e1513098500959.jpg"
---

          <img src="https://cdnone.netlify.com/db/2017/12/succulents-2347550_640-e1513098500959.jpg"/>Снимка - Pixabay        <p>Мразя всички съществуващи клишета за прошката. Знам всяка пословица и поговорка, всеки съвет, всяко общоприето мнение. Знам ги, защото се опитвах да намеря отговори в литературата. Изчетох всички постове в блоговете, посветени на изкуството да се освобождаваме от гнева. Преписах всички цитати на Буда и ги научих наизуст – и никой от тях не сработи за мен. И вече знам, че разстоянието между „Решението е просто” и истинското постигане на умиротворение, може да бъде непреодолимо. Знам това.</p> <p><strong>Прошката е непреодолима джунгла за всеки, който копнее за справедливост.</strong> Самата идея, че този, който ни е наранил, може да остане ненаказан след всичко, което ни е сторил, причинява болка. И тогава сме готови да изцапаме ръцете си с кръв, защото следите от кръв биха били удовлетворение. Искаме равен резултат. Искаме човекът, който ни е наранил, да преживее същото, което сме преживели ние.</p>     <p><strong>Прошката е като предателство към самия себе си</strong>. Че кой е готов да се предаде по средата на борбата за справедливост! Гневът изгаря отвътре и душата ни в крайна сметка се оказва поразена от собствената си отрова. Ние знаем това, но въпреки всичко не можем да променим ситуацията. Гневът се превръща в част от нас – както са сърцето, мозъкът или белите дробове. Познавам това чувство. Познато ми е това усещане, когато яростта в кръвта бие в такт с пулса.</p> <p>Но ето какво трябва да помним за гнева: гневът е инструментална емоция. Ние сме ядосани, защото искаме справедливост и вярваме, че това ще ни донесе полза. Вярваме, че колкото сме по-зли, повече неща ще можем да променим. Но гневът не разбира, че всичко вече е минало и вредата е нанесена. Той казва, че отмъщението ще поправи всичко.</p> <p>Но да бъдеш ядосан, това е като непрекъснато да човъркаш кървяща рана, вярвайки, че по този начин ще предотвратиш появата на белег. Ако този, който ви е наранил, е истински човек, той ще се върне при вас и ще направи на раната шев с такава точност, че от раната няма да остане следа. Но, ако не е…</p>     <p><strong>Истината е тази: гневът е отказ от лечение.</strong></p> <p>Да, страшно е, защото когато раната заздравее, ще трябва да заживеем с нова и непозната кожа. А така ни се иска да си върнем старата. И се появява гневът, който казва, че е по-добре да не позволиш на кръвта да спре и на раната да заздравее.</p> <p>Когато в нас кипи от емоции, прошката е невъзможна. Иска ни се да простим, защото с ума си разбираме, че това е здравият избор. Искаме да бъдем свободни, спокойни, умиротворени – всичко това, което прошката предлага. Искаме бурята в ума ни да утихне, но не можем и не можем да се разберем сами със себе си.</p> <p><strong>Защото най-важното за прошката, което никой не ни е казал, е че тя няма да поправи нищо.</strong> Прошката не е просто гума, която да изтрие случилото се. Тя няма да премахне болката, с която до момента сме живели и няма да ни даде мигновено успокоение. Търсенето на вътрешен мир е дълъг и труден път. И прошката е просто това, което ще ни спаси от „обезводняване” по този дълъг път.</p>     <p><strong>Прошката е отказ от надежда за различно минало.</strong> Разбиране, че всичко вече е свършило, прахът се е уталожил и разрушеното никога повече няма да бъде възстановено в първоначалния му вид. Прошката е признание, че няма магия, с която да се поправят щетите. Да, ураганът е бил несправедлива стихия, но ще трябва да продължим да живеем в своя разрушен град. И най-силният гняв не може да го възкреси от руините. Ще трябва да го възкресим сами.</p> <p>Прошката означава поемане на лична отговорност – не за разрушеното, а за възстановяването му. Решение за това как да върнем вътрешния си покой.</p> <p><strong>Прошката не означава да забравим този, който ни е наранил.</strong> И не означава, че трябва да продължим да бъдем приятели с него. Просто приемане на факта, че този човек е оставил белег, с който ще трябва да живеем. Затова, спрете да очаквате, че, когато простите, всичко ще си бъде същото като преди. По-добре започнете да лекувате раната, независимо от това дали ще останат белези. Прошката е решение да продължим да живеем със своите белези.</p>     <p>Прошката не е триумф на несправедливостта. Всъщност става дума за създаване на собствена справедливост, карма и съдба. Става дума за това да се изправим на крака, твърдо решени да не бъдем нещастни заради миналото. Прошката е разбирането, че нашите белези няма да определят нашето бъдеще.</p> <p><strong>Прошката не означава, че се отказваме. Означава, че имаме сили да продължим напред.</strong></p> <p>Ако харесвате тази статия и смятате, че тя заслужава да бъде споделена, моля направете го.</p>        