---
title: 0068878985fda0a2911f40a5ebd79392_t
mitle:  "Когато си самотен, когато си изгубил вяра, когато чувстваш, че потъваш..."
description: "Андрю Матюс е най-известният австралийски автор на книги по популярна психология, художник и международно признат лектор. Той не поучава, а вдъхновява милиони хора по целия свят. Книгите му са преведени на 42 езика в над шейсет страни. Над един милион души са присъствали на негови семинари и презентации на петте континента. Стопроцентов оптимист, Матюс ни окуражава да …"
image: "https://cdnone.netlify.com/db/2017/09/blur-1867402_640.jpg"
---

          <img src="https://cdnone.netlify.com/db/2017/09/blur-1867402_640.jpg"/>Снимка - Pixabay         <p><em><strong>Андрю Матюс</strong> е най-известният австралийски автор на книги по популярна психология, художник и международно признат лектор. Той не поучава, а вдъхновява милиони хора по целия свят. Книгите му са преведени на 42 езика в над шейсет страни. Над един милион души са присъствали на негови семинари и презентации на петте континента. </em></p> <p><em>Стопроцентов оптимист, Матюс ни окуражава да вярваме в себе си и деликатно ни съветва как да преодоляваме трудните житейски изпитания. Искреният му позитивизъм е гарниран със свежото му чувството за хумор и веселите рисунки, с които обогатява всяка своя книга.</em></p> <p><em>Подбрахме цитати от неговите книги, които със сигурност ще разсеят мрачните ви мисли и ще ви дадат отговори за живота и щастието, които може би все ви се изплъзват. А какво по-хубаво от малко оптимизъм, особено по време депресия…</em></p><em>   </em><em> </em><p></p>   <p><strong>1. Щастието не е в липсата на проблеми, а в умението да го открием въпреки проблемите.</strong></p> <p>2. Кога животът ще стане по-лесен? Никога! Но можеш да се научиш по-добре да се справяш с него. Идвайки на планетата Земя, ти автоматично се зачисляваш в училището на живота, което означава, че докато дишаш, ваканция няма да има.</p> <p>3. Достатъчно е да променим отношението си към една привидно „неблагоприятна ситуация“ и тогава вече можем да се възползваме от нея. Големите възможности на живота ни обикновено се появяват предрешени с маската на лошия късмет и несполуката.</p> <p><strong>4. Не е ли глупаво да се подготвяш за еднодневен поход, а да носиш със себе си запаси от вода и храна за целия оставащ ти живот?</strong> Защо тогава някои хора се оплакват от трудностите в живота, постоянно носейки със себе си тежестта на грижите и безпокойствата за четвърт век напред?</p> <p>5. Може би в момента си разорен. Вероятно си изгубил работата си или скъп на сърцето ти човек. Навярно си болен. И си казваш: „Просто не знам какво да правя“. Първото, което трябва да сториш, е да приемеш ситуацията, в която се намираш. Като начало е нужно да се помириш с нея и едва тогава ще можеш да преобърнеш хода на събитията. Остави настрана вината и всичките въпроси „ами ако“. Развитието е резултат на приемане.</p>    <p>6. За да започнеш нов живот, няма по-добро място от това, на което се намираш в този момент.</p> <p><strong>7. Всичко, което можете да направите днес, е да изживеете колкото се може по-добре времето, докато легнете да спите.</strong> А мислите за утре, ги оставете за утре.</p> <p>8. Животът е огледало – получаваш отвън онова, което изпитваш отвътре – ето защо е невъзможно да подредиш живота си отвън навътре. Ако хората на улицата те гледат намусено, начинът не е да минеш по друга улица! Ако колегите не те уважават, смяната на работата няма да реши проблема.</p> <p>9. Всеки човек в живота ви е учител. И не е задължително да го харесвате, за да ви научи на нещо полезно.</p> <p>10. Всички опити да обвиняваме някого в нещо е загуба на време. Може да накараш някого да се почувства виновен, но с това няма да промениш обстоятелствата, които те правят нещастен.</p>    <p><strong>11. Искаш да живееш щастливо? Тогава веднага вземи решение: Никой с нищо не ми е длъжен. Ако някой ми даде нещо, това е бонус.</strong></p> <p>12. Най-сложното в живота е да цениш всичко и да не бъдеш привързан към нищо.</p> <p>13. Щастливите хора не са щастливи, защото са постигнали успех в живота. Те постигат успех в живота, защото са щастливи.</p> <p>14. Твоят живот е серия от необходими уроци, следващи един след друг в идеална последователност. Това е най-добрият подход, гарантиращ максимално душевно спокойствие.</p> <p>15. И с физическата, и с душевната болка е едно и също: ще боли, докато продължаваш да мислиш и да действаш по старому.</p>    <p>16. Ако нервничим по повод работата и отношенията си с някого, рано или късно ще останем и без работа и без отношения. Ако се притесняваме да говорим за пари или ги смятаме за нещо недостойно, ще останем и без пари. Излишните преживявания винаги водят до това, че животът изпраща източника на безпокойство колкото се може по-далече от нас. За да получиш желаното, трябва преди всичко да се научиш да не му придаваш прекалено голямо значение.</p> <p><strong>17. Животът не ни наказва. Той ни учи. И ние живеем заради тези знания.</strong></p> <p>18. Колкото по-малко интереси и увлечения имаш, толкова по-малко са възможностите ти.</p> <p>19. Ако искаш да имаш душевно спокойствие, престани да делиш случващите се събития на добри и лоши.</p> <p>20. Докато вярваш, че нещо проваля живота ти, това ще бъде точно така. Именно заради това убеждение.</p> <p>21. Ако вярваш, че: животът е несправедлив; всички са мошеници; началниците до един са грубияни, в резултат ще привлечеш такива преживявания, които ще бъдат в подкрепа на досегашните ти убеждения. В живота ти ще се появи някой, който ще изпразни банковата ти сметка, ще разбие носа ти или ще те зареже пред олтара. Нискоенергийните мисли ще доведат до нискоенергийни преживявания.</p>    <p><strong>22. Да искаш, е важна част от процеса. Но да искаш спокойно, което няма нищо общо с отчаяната нужда, събрана в думите „това ми съсипва живота“.</strong></p> <p>23. Тайната на успеха при търсенето на решения има два аспекта. От една страна, трябва да го искаш, а от друга, съзнанието трябва да се намира в състояние на спокойно очакване.</p> <p>24. Ние откриваме нещо ново за себе си, само когато сме готови да възприемем тази информация. Докато не настъпи точният момент, ние не забелязваме дори тези неща, които по-късно ни се струват очевидни.</p> <p><strong>25. Когато си щастлив, животът и хората те възнаграждават по най-неочаквания начин.</strong></p> <p><strong>Когато си самотен, когато си изгубил вяра, когато чувстваш, че потъваш… прочети поне една книга на Андрю Матюс и … се изправи!</strong></p> <p>източник: gnezdoto.net</p>         