---
title: 9899c2cc9d6383ccea68061fea46a2c2_t
mitle:  "Защо чуждата жена винаги е по-сладка"
description: "Съществува легенда, според която в стари, прастари времена Господ изваял от глина десет Адамовци. На всеки един той възложил различни работи. Един обработвал земята, втори пасял овце, трети ловял риба… Всички били заети. Минало известно време и те се явили пред своя Отец с молба: – Всичко си имаме и пак нещо не достига. Скучно ни е. …"
image: "https://cdnone.netlify.com/db/2018/01/model-2425700_640-e1514837458185.jpg"
---

          <img src="https://cdnone.netlify.com/db/2018/01/model-2425700_640-e1514837458185.jpg"/>Снимка - Pixabay        <p>Съществува легенда, според която в стари, прастари времена Господ изваял от глина десет Адамовци. На всеки един той възложил различни <strong>работи</strong>. Един обработвал земята, втори пасял овце, трети ловял риба… Всички били заети.</p> <p>Минало известно време и те се явили пред своя Отец с молба:</p> <p>– Всичко си имаме и пак нещо <strong>не достига</strong>. Скучно ни е.</p> <p>Господ помислил, пък им дал тесто и казал:</p> <p>– Нека всеки си извае по свой образ <strong>жена</strong>, на кой каквато му харесва – закръгленка, слаба, висока, малка… Аз ще им вдъхна живот. Те ще бъдат вашата утеха и опора. С тях никога не ще ви бъде скучно.</p>     <p>След това Господ изнесъл едно блюдо със захар и казал:</p> <p>– Тук има десет бучки. Нека всеки вземе по една и я даде на жената, за да бъде животът с нея <strong>сладък</strong>.</p> <p>Така рекъл Господ и ги оставил да направят подялбата.</p> <p>Всеки от мъжете взел бучката захар и отишъл при своята си жена.</p> <p>След време Господ се върнал и на момента се разгневил:</p>     <p>– Сред вас има<strong> измамник</strong>. На блюдото имаше единадесет късчета захар. Кой взе две?</p> <p>Всички мълчали. Тогава Господ взел жените, размесил ги, а после ги раздал – на когото каквато се паднала.</p> <p>Оттогава девет от десет мъже мислят, че чуждата жена е <strong>по-сладка</strong>, защото е изяла допълнителното парченце захар.</p> <p>И само един от десет мъже знае, че всички жени са еднакви, защото допълнителното парченце захар е изял той самият.</p> <p><em>Източник: gnezdoto.net</em></p>        