---
title: 6554deaa5e578486ae274f085ed6dc72_t
mitle:  "35 въпроса, след които идва любовта"
description: "Преди 20 години психологът Артър Арън провел в лабораторията си експеримент. Той предложил на различни мъже и жени, които не са се познавали до момента на срещата в лабораторията, да отговорят на 35 въпроса. След това трябвало да се гледат мълчаливо очи в очи в продължение на 4 минути. След половин година много от участниците …"
image: "https://cdnone.netlify.com/db/2018/01/couple-570903_640-e1514834769801.jpg"
---

          <img src="https://cdnone.netlify.com/db/2018/01/couple-570903_640-e1514834769801.jpg"/>Снимка - Pixabay        <p><em>Преди 20 години психологът Артър Арън провел в лабораторията си експеримент. Той предложил на различни мъже и жени, които не са се познавали до момента на срещата в лабораторията, да отговорят на 35 въпроса.</em></p> <p><em>След това трябвало да се гледат мълчаливо очи в очи в продължение на 4 минути. След половин година много от участниците в експеримента били готови да се оженят.</em></p> <p><em>Отговорите на тези въпроси карат запитания да се открие максимално, да покаже своите зони на уязвимост, слабите си места, а това способства хората да се сближават.</em></p> <p>1. Ако можете да избирате от всички хора по света, кого бихте поканили на обяд?</p> <p>2. Бихте ли искали да сте знаменити? В коя област?</p> <p>3. Преди да позвъните на някого репетирате ли понякога какво ще кажете? Защо?</p> <p>4. Как си представяте идеалния ден?</p> <p>5. Кога за последен път си пяхте сам на себе си? А на друг?</p>     <p>6. Ако можехте да доживеете до 90 и да запазите или ума си, или тялото си на 30-годишни – какво бихте избрали?</p> <p>7. Имате ли тайно предчувствие как ще умрете?</p> <p>8. Назовете три общи черти, които притежавате и вие, и партньорът ви.</p> <p>9. За какво сте най-много благодарни в този живот?</p> <p>10. Ако можехте да промените нещо в процеса на вашето възпитание, какво би било това?</p> <p>11. За 4 минути разкажете на партньора си историята на своя живот толкова подробно, колкото е възможно.</p> <p>12. Ако можехте утре сутрин да се събудите с ново качество или дарба, какво или каква бихте искали да е то/тя?</p> <p>13. Ако кристалната топка можеше да ви разкаже истината за вашия живот, за вашето бъдеще или за нещо друго, какво бихте искали да узнаете?</p> <p>14. Има ли нещо, за което сте мечтали дълго време? Защо не сте го направили?</p> <p>15. Кое е най-голямото достижение в живота ви?</p>     <p>16. Какво цените най-много у приятелите си?</p> <p>17. Кой е вашият най-скъп спомен?</p> <p>18. Най-зловещият ви спомен?</p> <p>19. Ако знаехте, че през тази година ще умрете, какво бихте променили в текущия си живот? Защо?</p> <p>20. Какво е за вас приятелството?</p> <p>21. Каква роля играят в живота ви любовта и привързаността?</p> <p>22. Избройте 5 положителни черти на вашия партньор.</p> <p>23. Колко са си близки членовете на вашето семейство? Смятате ли, че детството ви е било по-щастливо, отколкото на другите хора?</p>     <p>24. Какво мислите за отношенията с майка ви?</p> <p>25. Съставете три изречения, които започват с „ние“. Например „Ние двамата в тази стая чувстваме…“</p> <p>26. Продължете фразата. Например: „Бих искал да споделя с някого…“</p> <p>27. Ако сте решили да станете близък приятел на вашия партньор, моля, разкажете му това, което мислите, че трябва да знае за вас.</p> <p>28. Разкажете на партньора си какво харесвате у него. Бъдете пределно честни.</p> <p>29. Говорете това, което не бихте могли да кажете на човек, когото познавате слабо.</p> <p>30. Споделете с партньора си неприятен момент от живота ви.</p> <p>31. Кога и по какъв повод плакахте за последен път?</p>     <p>32. Кое според вас е много сериозно, с кое шегата е неуместна?</p> <p>33. Ако трябваше да умрете тази вечер, без да имате възможност да общувате с никого, за кое недоизказано нещо бихте съжалявали най-много? Защо още не сте го казали?</p> <p>34. Вашият дом гори с всичко в него. След като сте спасили близките си и домашните любимци, имате време да влезете още веднъж в огнения ад и да вземете една вещ. Коя би била тя? Защо?</p> <p>35. Смъртта на кой член от семейството ви би ви разтърсила най-силно. Защо?</p> <p><em>Споделете личен проблем и се посъветвайте с партньора ви как той или тя биха постъпили в сходна ситуация. После помолете човека отсреща да ви разкаже какво мисли по вашия избор на проблема, който споделихте.</em></p> <p><em>Този списък бе изровен от архивите на минали публикации от колумниската на The New York Times Менди Лен Катрън, която решила да изпълни експеримента на доктор Арън върху себе си и свой познат. Двамата участници в експеримента наистина се влюбили един в друг…</em></p> <p>Източник: Тhe New York Times  / Превод: Spisanie8.bg</p>        