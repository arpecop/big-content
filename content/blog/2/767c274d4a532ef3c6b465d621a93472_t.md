---
title: 767c274d4a532ef3c6b465d621a93472_t
mitle:  "Интересни факти за ползата от четенето на книги"
description: "Никой няма да оспори факта, че четенето на книги е изключително полезно. Освен че развива ума ви, обаче, то има и редица други предимства. Ето кои са те според съвременните учени… 6 минути четене на книга намаляват стреса с 68%. Изследването е проведено от учени от University of Sussex. Д-р Люис обяснява това така: „Да …"
image: "https://cdnone.netlify.com/db/2017/06/still-lifes-1701799_640-e1496992680390.jpg"
---

          <img src="https://cdnone.netlify.com/db/2017/06/still-lifes-1701799_640-e1496992680390.jpg"/>Снимка - Pixabay         <p>Никой няма да оспори факта, че четенето на книги е изключително полезно. Освен че развива ума ви, обаче, то има и редица други предимства. Ето кои са те според съвременните учени…</p>   <p><strong>6 минути четене на книга намаляват стреса с 68%.</strong> Изследването е проведено от учени от University of Sussex. Д-р Люис обяснява това така: <em><strong>„Да се потопиш в една книга, да се изгубиш в нея, е висша форма на релаксация за ума и духа. И няма значение каква книга четете, стига да ви въздейства.“</strong></em></p> <p><strong>И още: с напредването на възрастта четенето помага на мозъка ни да функционира правилно.</strong> Това установява д-р Робърт С. Уилсън. Научната разработка на д-р Робърт Фрейдланд от National Academy of Sciences, САЩ потвърждава заключението му. При възрастни хора четенето на книга намалява с 2 пъти и половина опасността от развиване на Алцхаймер (за разлика от гледането на телевизия, което увеличава риска!).</p> <p>А ако се питате кое е по-добре – да четете хартиени или електронни книги, учените имат становище и по този въпрос:</p>     <p><strong>1. Историята се запомня по-добре, ако сте я прочели на хартиена книга, отколкото на електронен носител.</strong> Заключението е на Анне Манген от Stavanger University, Норвегия. Тя провежда изследване, след което обобщава: „Мозъкът ни се повлиява различно от досега до екрана на електронното устройство и до страниците на хартиената книга. Затова и начинът на възприемане и запаметяване е различен, в полза на „старомодната“ книга“. Мозъкът възприема текста чрез разположението на страниците в книгата и на буквите върху страницата. Освен това, когато държите хартиена книга в ръцете си, вие усещане дебелината и текстурата на нейните страници и това подпомага за по-лесното асимилиране на информацията.</p> <p><strong>2. Същото важи за воденето на бележки по страниците.</strong> Невъзможността да го правите с електронната книга е всъщност голям нейн минус.</p> <p><strong>3. Електронните книги насърчават „четенето по диагонал“.</strong> Откакто използваме четци и други устройства, за да преглеждаме различни документи, несъзнателно сме усвоили до съвършенство преглеждането на текста отгоре-отгоре. За съжаление, този навик се вкоренява в нас и всеки път, когато четете електронен текст, мозъкът подсъзнателно се опитва да започне от горния ляв ъгъл и бързо да прехвърли съдържанието, докато стигне до края на страницата. Всичко това допълнително затруднява адекватното възприемане на информацията. Според Мариан Уолф от Tufts University, САЩ, този „изкуствено усвоен“ начин на бързо четене ни пречи по-късно през деня да се потопим задълбочено в книгата.</p>     <p><strong>4. Друг интересен факт е, че чувството за съпричастност, провокирано от дадена тъжна история, е по-голямо</strong>, ако читателят е прочел текста на хартиен носител, отколкото в електронен вариант.</p> <p><strong>5. Не забравяйте и още нещо много важно: четенето на художествена литература подобрява качеството на съня!</strong> По този въпрос д-р Епщайн и Стефани Силберман са категорични. Те уточняват, че най-добре е да почетете хартиена книга час преди лягане. Така ще помогнете на мозъка да навлезе в зона на успокоение и по-голям комфорт (която е трудно постижима, ако четете текста на своя Kindel или смартфон).</p> <p>Какво е минималното време на ден, през което трябва да четем бавно и спокойно, осъзнато и отдадено? Според учените, поне 30-45 минути. Така ще се откъснем от стреса и ще успокоим мозъка.</p> <p>автор:  Гергана Лабова</p> <p>източник: gnezdoto.net</p>         