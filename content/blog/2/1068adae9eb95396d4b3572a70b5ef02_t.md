---
title: 1068adae9eb95396d4b3572a70b5ef02_t
mitle:  "Сама не значи самотна"
description: "Живеем в свят на табута, в свят на етикети и клишета. Съдим за хората по кориците, по това, което виждаме в социалните им медии, посрещаме ги по дрехите, пак по тях ги изпращаме. Смятаме, че знаем всичко за някого, защото знаем какво работи и с лекота го поставяме под общ знаменател с още милиони души. Преценяваме го …"
image: "https://cdnone.netlify.com/db/2017/10/people-2560747_640-e1509282491142.jpg"
---

          <img src="https://cdnone.netlify.com/db/2017/10/people-2560747_640-e1509282491142.jpg"/>Снимка - Pixabay        <p><b>Живеем в свят на табута, в свят на етикети и клишета. Съдим за хората <i>по кориците</i>, по това, което виждаме в социалните им медии, посрещаме ги по дрехите, пак по тях ги изпращаме. </b>Смятаме, че знаем всичко за някого, защото знаем какво работи и с лекота го поставяме под общ знаменател с още милиони души. Преценяваме го по народност, етнос, цвят на кожата, възраст.</p> <p>Затова дори и днес, в общество, в което мъжете и жените са с равни права, работят рамо до рамо и постигат еднакви успехи, пак смятаме, че има неща, които са <i>женски</i>.<b> А когато разберем, че някоя дама по свое желание е решила да не бъде във връзка, я гледаме с тъга и съжаление. </b>В същото време обаче за мъжете казваме, че <i>просто ще си поживеят</i>. А нямат ли и жените право на това?</p>      <p>Ако една жена реши да остане сама, това не значи непременно, че тя е самотна. Означава просто, че е решила да се посвети на близките си, на кариерата си и не на последно място: на себе си. Означава, че е преподредила приоритетите в живота си и на този етап връзката не е сред тях. Означава, че е била достатъчно интелигентна и уверена, за да прекрати отношения, които не са градивни.</p> <p>Означава, че е оценила себестойността си, пресмятайки, че мъжът до нея не е в състояние да я изравни. Означава, че е осъзнала, че си заслужава да потърси Принца, онзи, когото всички наричат Единствения. <b>Защото всяка жена има право на подобен мъж в живота си.</b>И никой не е казал, че ако сме над една определена възраст, трябва да се задоволим с каквото има.</p>      <p>Често имаме нужда от време. Време, през което да осмислим това, което ни се случва и това, което ни предстои. Да потърсим изгубеното си Аз, което сме претопили във всички връзки до момента, забравяйки себе си в стремежа да бъдем по-добри половинки. Да се отърсим от грешките, да ги разберем и да не ги повтаряме повече. Да станем една по-добра версия на себе си.</p> <p>Затова следващия път, когато видите зряла жена, решила по собствена воля да бъде сама,<b> не бързайте да цъкате с език и да я гледате съжалително</b> – може би точно в този момент тя преминава през период, който ще я направи по-добър човек и следователно: по-добър партньор за в бъдеще.</p> Автор: iWoman.bg        