---
title: d66be3bcb43efb9edadc466f0b7a3912_t
mitle:  "Изобилие идва само при тези, които вече го имат"
description: "В рамките на две седмици практикувайте следното и гледайте как ще промени живота ви: когато ви се струва, че хората ви отказват – похвали, благодарност, помощ, любяща грижа, и така нататък – дайте им това. Или го нямате у себе си? Тогава просто действайте така, сякаш го имате, и то ще дойде. Скоро след като …"
image: "https://cdnone.netlify.com/db/2017/06/roses-2230528_640-e1496870410775.jpg"
---

          <img src="https://cdnone.netlify.com/db/2017/06/roses-2230528_640-e1496870410775.jpg"/>Снимка - Pixabay        <p>В рамките на две седмици практикувайте следното и гледайте как ще промени живота ви: когато ви се струва, че хората ви отказват – похвали, <strong>благодарност</strong>, помощ, любяща грижа, и така нататък – дайте им това.</p> <p>Или го нямате у себе си? Тогава просто действайте така, сякаш го имате, и то ще дойде. Скоро след като започнете да давате, ще започнете да <strong>получавате</strong>. Вие не можете да получите това, което не давате.</p> <p>Изходящият поток определя входящия. Мислейки си, че светът нещо ви отказва, трябва да знаете, че в действителност това вече го имате, но докато не му позволите да изтича навън, дори не можете да разберете, че го имате. Точно това е <strong>изобилие</strong>.</p> <p><strong>Законът</strong> за това, че изходящият поток определя входящия, е изразен от Исус в силната му образна фраза: „Давайте и ще ви бъде дадено: с добра мяра, натъпкано, претъпкано, препълнено ще ви изсипят във вашето лоно; Защото с каквато мярка мерите, с такава ще ви се отмери.“</p>     <p>Източникът на изобилие не е извън вас. Това често е онова, което сте. Но започнете с благодарност и признание на изобилието, достъпно отвън. <strong>Осъзнайте</strong> пълнотата на живота във всичко, което ви заобикаля.</p> <p><strong>Почувствайте</strong> с кожата си топлината на Слънцето, полюбувайте се на цветовете на стените на цветарския магазин, отхапете от сочния плод или се намокрете до кости, като се напоите с богатството на водата, падаща от небето.</p> <p>Пълнотата на живота е на всяка крачка. Благодарение на това изобилие, което ви заобикаля, се пробужда това изобилие, което се намира в латентно състояние у вас. <strong>Освободете</strong> го – нека да изтича. Когато се усмихнете на непознат, изтича малко енергия. Вие давате.</p> <p>Често си задавайте <strong>въпроса</strong>: „Какво мога да дам тук; как мога да послужа на този човек, в тази ситуация?“ Не е нужно да притежавате нищо, за да се чувствате в изобилие, въпреки че ако постоянно се чувствате в изобилие, нещата почти сигурно ще дойдат при вас.</p> <p>Изобилие идва само при тези, които вече го имат. Изглежда нечестно, но е така. И изобилие, както и липса – са вътрешни състояния, проявяващи се във вашата реалност. <strong>Исус</strong> го казва така: „Защото този, който има, нему ще се даде. И който няма, от него ще се отнеме и това, което има.“</p> <p><em>Екхарт Толе, из „Нова земя“ / Източник: drugitenovini.com</em></p>        