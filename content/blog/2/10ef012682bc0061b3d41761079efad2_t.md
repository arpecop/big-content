---
title: 10ef012682bc0061b3d41761079efad2_t
mitle:  "Мъдрите правила, по които еврейските родители възпитават умни деца"
description: "Бях по-различно дете от другите. Бях по-амбициозна. Знаех какво искам и за това, което исках, работех упорито. Бях много сериозно дете.“  Натали Портман, известна актриса, родена в Израел, възпитаничка на Харвад, IQ – 140 Любовта на еврейските родители към децата им няма граници. При тях съществува истински култ към децата им. Психолозите могат да опишат много плюсове …"
image: "https://cdnone.netlify.com/db/2017/11/sisters-931151_640-e1509712214875.jpg"
---

          <img src="https://cdnone.netlify.com/db/2017/11/sisters-931151_640-e1509712214875.jpg"/>Снимка - Pixabay        <p><em>Бях по-различно дете от другите. Бях по-амбициозна. Знаех какво искам и за това, което исках, работех упорито. Бях много сериозно дете.“ </em></p> <p><em>Натали Портман, известна актриса, родена в Израел, възпитаничка на Харвад, IQ – 140</em></p> <p>Любовта на еврейските родители към децата им няма граници. <strong>При тях съществува истински култ към децата им. </strong>Психолозите могат да опишат много плюсове и минуси за такъв тип взаимоотношения, но едно е сигурно –<strong> еврейските деца не са лишени от любов и внимание, а обикновено стават много умни и успешни. </strong>Ето няколко изпитани принципа при възпитанието на еврейските деца.</p> <p><strong>„Любов и уважение в семейството – това е ключът към психическото здраве на детето!“</strong></p> <p>За еврейската майка детето ѝ е истинско злато. Никога няма да чуете да го обиди. Всяко негово дори и малко постижение ще бъде похвалено. Също така родителите осъзнават, че са модел за подражание за своите деца и гледат да проявяват любов и грижовност един към друг, за да възпитат по същия начин и своите наследници. Те вярват в една важна максима: „Любов и уважение в семейството – това е ключът към психическото здраве на детето!“<strong>. Еврейските деца от малки се научават да управляват времето си, тъй като целият им ден е запълнен с различни занимания.</strong> Много чест въпрос, който може да се чуе по отношение на евреите, е защо са толкова умни. Всъщност защо е така?</p>     <p><strong>Защо еврейските деца стават гении?</strong></p> <p>Има теории, които обясняват, че евреите са с по-високо IQ и по-специално във вербалната сфера и в математиката. Същото така се посочват данни колко много нобелови лауреати са евреи, колко велики шахматисти и медалисти в математиката са евреи. <strong>Ако се говори за наследственост и IQ, трудно е да се излезе извън научния спор, но по един пункт всички са съгласни – еврейските родители инвестират много в образованието на децата си – финансови средстава, време, енергия.</strong> Всички тези усилия дават резултати. От голямо значение е също така и ролята на семейството, неговите ценности и стремеж да помогне на следващото поколение.</p> <p><strong>7 мъдри правила във възпитанието на еврейските деца</strong></p> <p><em>1. Не създавайте комплекси у децата си!</em></p> <p>Еврейската майка никога няма да каже на детето си: „Ти си лош!“</p> <p>Тя ще каже: „Как може такова хубаво момче като теб да направи такава глупост?“</p> <p>Каква е позицията на еврейската майка:<strong> „Моето дете няма недостатъци!“</strong></p> <p><strong>Може и да ги вижда, но никога никой няма да узнае за тях.</strong></p>     <p><em>2. Предоставяйте разумна свобода!</em></p> <p>Съвременното еврейско възпитание съчетава две на пръв поглед противоречиви неща: свобода на детето и строгост в изискванията. Как можете да си представите най-добре този вид възпитание? Това е просторна стая с твърди стени.<strong> Строгото възпитание започва там, където е прекрачена линията на приличното поведение.</strong></p> <p><em>3. Хвалете детето при всякакви поводи!</em></p> <p>Майките винаги хвалят децата си. Хвалбите започват с раждането на бебето.<strong>Еврейската майка се възхищава от чедото си дори и при най-малкия напредък. </strong>Също така за този успех е задължително да знаят всички приятели и познати. Най-важното е детето да види, че е похвалено пред всички. Ако постижението е сериозно, похвалата е придружена от аплодисменти и възхвали от цялата общност.</p> <p><strong>Ако родителите се научат да забелязват у децата си всяко тяхно добро проявление, включително и „обикновените дреболии“, и поощряват ги при всеки повод, ще укрепят тяхното стремление към добро, </strong>тъй като ще знаят, че ще бъдат похвалени след това.</p>     <p><em>4. Родителите трябва да имат високо ниво на отговорност за поведението си</em></p> <p>Евреите смятат, че дори най-незначителната дума, подхвърлена набързо пред детето, може да има необратими последствия.<strong> Затова родителите се стремят да имат много отговорно поведение по отношение на всичко казано и направено, тъй като това са сигнали към детето.</strong></p> <p><em>5. Любов и уважение в семейството – това е ключът към психическото здраве на детето</em></p> <p>Еврейската традиция обяснява, че основата на всяко семейство се състои от съпруг и съпруга – баща и майка. По тази причина от най-ранна възраст децата трябва да привикнат с факта, че <strong>на първо място винаги се поставя вниманието на бащата към майката и на майката към бащата.</strong> Ако детето свикне с идеята, че родителите му живеят един за друг, убеди се, че техните взаимоотношения са пропити с уважение, обич и грижи, то ще се чувства защитено. Освен това – това е един прекрасен модел за подражание. <strong>По този модел детето ще се опита да създаде после семейство, когато порасне.</strong></p>     <p><em>6. Децата трябва да се учат да бъдат родители</em></p> <p>Възпитанието започва още от раждането. Момичето като се ожени, знае, че ще стане майка, а няма да живее само за себе си и кариерата си. За нея най-важното е домът и семейството<strong>. Евреите смятат, че ако изначално на родителството се гледа като на бреме, ограничение, след това да се отгледа добро дете е много сложно. </strong>Затова трябва още от ранна възраст да започне подходящото възпитание за ролите в живота.</p> <p>В стремежа си да възпитат успешни, самостоятелни и здраво стъпили на земята деца, евреите си имат разработени цели системи за възпитание. В Израел има специални курсове за родители. Такива има и в синагогите и еврейските училища по света. <strong>Първият закон на успешното родителство е свързан със собственото възпитание и обучение, а така също с разбирането какво е жена и майка и какво е мъж и баща.</strong></p> <p><em>7. Децата трябва да се научат да си управляват времето</em></p> <p>Еврейските деца не знаят какво е това мързел и какво е това да се шляеш по улиците. Времето им е запълнено: цигулка, английски, математика. И това не е от време на време, а постоянно и по много. <strong>От малка възраст децата свикват с идеята, че трябва постоянно да са ангажирани с полезни дела. Това за тях е нещо нормално.</strong></p>     <p><strong>На какво евреите учат децата си?</strong></p> <p><em>Учене и музика</em></p> <p>Аарон Енделман, евреин, възпитаник на престижния MIT, оформя пет важни елемента, към които се придържат еврейските родители:</p> <p>1. Еврейската култура набляга изключително много на ученето. <strong>2. Любовта към музиката е дълбоко вкоренена в еврейската култура.</strong> 3. За евреите е необичайно да бъде отгледано дете, което да не се научи да свири на музикален инструмент. <strong>4. Пеенето е задължително.</strong> 5. Никога няма да срещнете еврейски родители, които не искат по-добър живот за децата си от този, който те имат.</p> <p><em><strong>Каква е вярната формула за отглеждане на деца?</strong></em></p> <p>Бенджамин Хурвиц, работещ в голяма компания, свързана с биотехнологиите, живеещ в Чикако, споделя какво предоставят еврейските родители на децата си:</p> <p><strong>„Любов, внимание и огромно количество енергия и пари за тяхното образование.“</strong></p>     <p><em>Какво трябва да знае всяко еврейско дете?</em></p> <p>Tри важни неща трябва винаги да знае едно еврейско дете и те ще го предпазят от всякакъв грях:</p> <p><em><strong>1. Знай откъде идваш; 2. Къде ти е казано да стигнеш; 3. И кой ще носи отговорност за твоите действия.</strong></em></p> <p><em>Най-важните ценности са семейството и образованието</em></p> <p>Реми Луис, възпитаничка на Columbia University, живееща в Ню Йорк, споделя какви ценности е научила от майка си, която е еврейка.</p> <p>Двете неща – образование и семейство, са от огромно значение за евреите.</p> <p><strong>1. Важно е да имате достатъчно образование</strong></p> <p>Станете такъв, какъвто искате да бъдете и ще бъдете щастлив да го работите, но винаги имайте професия, която ви връща вложеното.</p> <p>Имайте достатъчно образование и ако с мечтаната кариера не потръгне, да можете да разчитате на него, за да си помогнете финансово.</p> <p><strong>2. Образованието и ученето са преди всичко друго.</strong></p> <p>Никога никой няма да може да ви вземе това, което е в главите ви.</p> <p><strong>3. Всички в домакинството са равни.</strong></p> <p>Уважавайте своите деца, чуйте техните гледни точки преди да вземете големи решения. Отнасяйте се към тях според възрастта им – нито като към по-големи, нито като към по-малки (особено това!). <strong>Към тийнеджърите се отнасяйте като към млади възрастни, уважавайте ги, но и те винаги трябва да се придържат към правилата. </strong>Така ще запазите близките си отношения.</p> <p><em>Приоритетите за евреите са в следния ред:</em></p> <p><strong>1. Семейство 2. Образование 3. Всичко останало</strong></p> <p>Източник: edna.bg</p>        