---
title: 47f030c28c95c6cbabaaa15879dff3d2_t
mitle:  "Твоята магическа сила според зодията"
description: "Овен – От всички знаци в зодиака, само Овенът притежава една уникална способност – да разгадава намерения и дори задни мисли, да предсказва събития. Той вижда скрити знаци в снимки, движения, мимики, в облеклото дори. Често, разбира се, без да осъзнава, че го прави. Обикновено като го попитате как е знаел, че нещо ще се …"
image: "https://cdnone.netlify.com/db/2017/06/soap-bubble-1959327_640.jpg"
---

          <img src="https://cdnone.netlify.com/db/2017/06/soap-bubble-1959327_640.jpg"/>Снимка - Pixabay        <p>Овен – От всички знаци в зодиака, само Овенът притежава една уникална способност – да разгадава намерения и дори задни мисли, да предсказва събития. Той вижда скрити знаци в снимки, движения, мимики, в облеклото дори. Често, разбира се, без да осъзнава, че го прави. Обикновено като го попитате как е знаел, че нещо ще се случи или че този човек всъщност не е това, което казва че е, Овенът отговаря: „Ами то си личи.“ Да личи си, но само за него. Останалите зодии нямат този „магически“ поглед над нещата.</p> <p>Телец – Спомнете си на какво са се кланяли езичниците – на Златния телец, символът на богатството. Представителите на тази зодия имат направо свръхестествения талант винаги да надушват парите! Дори да не са наясно какво правят, то просто им се получава и носи дивиденти. Не всички Телци са милионери, но замислете се дали познавате беден такъв? Няма как, дори да изпадне в затруднение, този зодиакален знак много скоро ще излезе от него и отново ще си заживее охолния живот.</p> <p>Близнаци – Тук имаме два магически таланта. Първият е за сбъдване на желанията. Когато Близнакът истински желае нещо, то рано или късно му се случва. Има препоръка към него – да се разхожда често по полянки, особено, когато времето е ветровито. И през това време да си повтаря желанието. Другият му талант са… телефонните разговори. В гласа му има специални вибрации и няма начин в телефонен разговор да не ви убеди да направите каквото и да било. Идеалният телемаркетингов служител!</p>     <p>Рак – Ракът има много силна интуиция и може би 80% от нещата, които казва, се случват. Но по-специалният му талант е друг… и ще ви изненада. Тази добра и кротка зодия всъщност е най-умелият манипулатор. Тя седи отстрани, мълчи и наблюдава. И след минути вече знае кои са най-силните ви страни и най-големите страхове. Може да ви мотивира и да ви вдъхне увереност, но може и да ви накара да й играете по свирката без дори да се усетите. Не е ли магия?</p> <p>Лъв – Магическият талант на този знак е силната любов, която носи в сърцето си, съчетана с проницателността й и лидерските умения. Ако Лъв реши да ви мотивира за своята кауза, ще го направи. Ако Лъв реши да изпълни глобален план, ще го направи, при това с хиляди последователи. Само тази зодия е способна с лекота (като с магия) да постига грандиозни успехи.</p> <p>Дева – Отлично знаем, че това е най-аналитичната зодия. Затова и нейната магическа сила е свързана с изчисления, наблюдения и комбинации. Смята се, че Девата има най-голям шанс да печели в казина и игри. Ако някой ще тегли печеливш билет от лотарията, то това е тя. Единственото, което трябва да направи е да се концентрира за секунди и да се довери на себе си, без да приема чужди мнения. Става и отличен гадател на карти Таро.</p>     <p>Везни – Много пъти сме казвали, че Везните могат за секунди да решат всички чужди проблеми, но не и своите. Магическата им сила също е насочена към другите. Те могат да зареждат предмети с енергия. Така например, ако ви подарят ваза и ви пожелаят здраве в дома, то тази ваза наистина ще ви пази. Или иначе казано, ако нещо ви липсва – любов, късмет, пари, то помолете някоя Везна за подарък и пожелание.</p> <p>Скорпион – Кой би предположил, че тази свадлива и безкомпромисна зодия всъщност е заредена и с най-силната пречистваща енергия? Ако имате чувството, че в къщата ви има негативно влияние, просто поканете Скорпион на гости. Веднага след това ще усетите, че въпросното влияние вече го няма. Силата на Скорпиона е да го изтегли и да го прати там, откъдето е дошло. Има обаче и друго, ако представител на зодията ви е много бесен, не се учудвайте, че денят хич не ви върви. Че си загубихте ключовете, че хващате светофарите все на червено или че разливате всяка чаша, до която се докоснете. Съветваме ви бързо да му се обадите и да го помолите за извинение.</p> <p>Стрелец – Тази зодия е галеник на съдбата! Или направо нейн шеф, защото може да… й нарежда! Да, правилно разбрахте, Стрелецът трябва с цялата си увереност да изрече на глас какво иска, кога го иска и как го иска и е твърде вероятно до да се случи. Например „Искам в края на месеца да получа допълнителен бонус към заплатата си.“ Другата магическа способност на Стрелеца е, че той може да лекува с енергията си. Ако ви боли някъде, помолете го да постави ръката си на мястото и да я задържи за няколко минути. Със сигурност ще усетите облекчение.</p>     <p>Козирог – Козирогът винаги е разчитал предимно (да не кажем единствено) на себе си. Затова изобщо не се учудихме, когато разбрахме и каква е неговата магическа дарба или по-точно какво трябва да направи, за да се възползва от нея. За него важи приказката „попитай и ще ти се отговори“. Какъвто и въпрос да има, представителят на тази зодия трябва да отиде на спокойно място, най-добре сред природата. И задължително САМ! Да се отпусне, да си затвори очите и да зададе въпросът, който го интересува. Направо като с магия ще чуе отговора вътре в себе си.</p> <p>Водолей – Магическите сили на Водолея са буквални. Той е най-добрият гадател, нумеролог, астролог, вещер, медиум и т.н. А по-интересното е, че с всяко сбъднато предсказание, той става по-силен. Другата му способност е чудесна за него, но не и за останалите. Ако той се чувства изтощен, започва несъзнателно да смуче енергията на хората около него. Може би сте забелязали, че след среща с Водолей, който нещо не е бил в настроение, се чувствате направо като пребити. Но пък за сметка на това, той отново е жизнен и весел.</p> <p>Риби – Нещо много интересно за романтичните Риби. Тяхната магическа сила е, че могат да накарат всеки да се влюби в тях! Сега сигурно много разбити сърца ще скочат и ще кажат, че не е вярно, но не бързайте. Защото си има и условие тази „любовна магия“ да подейства. И то е представителят на знака да знае за тази си сила. Ами честито, оттук нататък ще забравите за несподелената любов. И да ни поканите на сватбата!</p> <p>Източник: beu.bg</p>        