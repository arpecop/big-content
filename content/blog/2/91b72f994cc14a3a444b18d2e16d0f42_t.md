---
title: 91b72f994cc14a3a444b18d2e16d0f42_t
mitle:  "15 въздействащи цитата от &quot;Отнесени от вихъра&quot;"
description: "Една от най-продаваните книги в света – „Отнесени от вихъра“ (Gone with the Wind) излиза през 1936 г. Романът на американската писателка Маргарет Мичъл бързо се превръща в бестселър, а на 3 май 1937 г. тя е удостоена с награда „Пулицър“. По романа е заснет и високобюджетен филм с режисьор Виктор Флеминг и сценарий на …"
image: "https://cdnone.netlify.com/db/2017/06/a11111.jpg"
---

          <img src="https://cdnone.netlify.com/db/2017/06/a11111.jpg"/>Кларк Гейбъл и Вивиан Лий във филма &quot;Отнесени от вихъра&quot;. Снимка: doctormacro.com        <p><em>Една от най-продаваните книги в света – „<strong>Отнесени от вихъра</strong>“ (Gone with the Wind) излиза през 1936 г. Романът на американската писателка Маргарет Мичъл бързо се превръща в бестселър, а на 3 май 1937 г. тя е удостоена с награда „Пулицър“.</em></p> <p><em>По романа е заснет и високобюджетен филм с режисьор Виктор Флеминг и сценарий на Сидни Хауърд, а в главните роли участват Кларк Гейбъл и Вивиан Лий.</em></p> <p><em>Да си припомним няколко въздействащи цитата от „Отнесени от вихъра“.</em></p> <p><strong>1</strong>. „Обещанията се дават, за да се нарушават.“</p> <p><strong>2</strong>. „Каквото е счупено – счупено е. И аз предпочитам да запазя спомена за някогашната му красота, вместо цял живот да се примирявам с пукнатини.“</p> <p><strong>3</strong>. „Поразително е упорството на жените да запазят веригите, които оковават тях самите!“</p>     <p><strong>4</strong>. „Каква глупачка съм била – мислеше си горчиво тя. – А сега трябва да плащам скъпо. Онова, което тъй често бях пожелавала, се случи.“</p> <p><strong>5</strong>. „Животът не е поемал към нас задължение да осъществява мечтите ни. Трябва да вземем каквото ни предлага и да сме благодарни, защото и по-лошо би могло да бъде.“</p> <p><strong>6</strong>. „Ако кажа, че съм лудо влюбена, значи да излъжа, при това вие веднага ще разберете, че не е истина.“</p> <p><strong>7</strong>. „Има два момента, в които могат да се направят големи пари – единият е при създаването на държавата, другият е при рушенето й. При създаването печалбите се трупат бавно, а при краха – с главоломна бързина.“</p> <p><strong>8</strong>. „За всичко това ще мисля утре в Тара. Тогава ще мога да го понеса. Веднъж да дойде утре, ще намеря начин да спечеля Рет отново. Та нали и утре е ден.“</p> <p><strong>9</strong>. „Един път, в настроение да кокетира, тя го запита защо се е оженил за нея и направо се разяри, когато той й отвърна с лукаво пламъче в очите: Всеки човек изпитва нужда от някаква живинка край себе си – било то котенце, кученце или… жена в краен случай.“</p>     <p><strong>10</strong>. „Жените са толкова твърди и издръжливи, колкото мъжете не могат и да си представят. Да, винаги съм смятал така, въпреки че от малък ми втълпяват, че жените са слаби, нежни и чувствени създания.“</p> <p><strong>11</strong>. „- Но аз те обичам! – Там ти е бедата.“</p> <p><strong>12</strong>. „Никаква сила на света не може да ни сломи, освен нашата собствена природа, в която е заложено тъй силно да копнеем по неща, изгубени безвъзвратно, и да пазим толкова много спомени.“</p> <p><strong>13</strong>. „Ако наистина искаш да го видиш такъв, какъвто е в действителност, съди го поне справедливо. Той е благороден по душа и възпитание човек, озовал се в свят, където не му е мястото, и макар да съзнава, че старанията му са предварително обречени на провал, опитва се да живее по нормите на един погребан вече бит.“</p> <p><strong>14</strong>. „- Моята любов угасна – продължи той, – потушена от Ашли Уилкс и от безразсъдната ти упоритост, принуждаваща те да се вкопчваш като булдог в онова, което решаваш, че искаш да имаш… Да, любовта ми угасна.“</p> <p><strong>15</strong>. „Обичах те, но не можех да допусна да го узнаеш. Защото ти си жестока към тези, които те обичат, Скарлет. Ти приемаш любовта им и я размахваш ката бич над главите им.“</p> <p>източник: highviewart.com</p>        