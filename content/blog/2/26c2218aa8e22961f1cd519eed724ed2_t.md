---
title: 26c2218aa8e22961f1cd519eed724ed2_t
mitle:  "За приятелите - истинските и неистинските"
description: "Истинските приятели може да са далече. Но винаги ще са до теб – когато наистина имаш нужда от рамото им. Неистинските ще са наоколо, само докато така им изнася… Истинските приятели ще ти кажат истината в очите. Даже ако от това те заболи. Защото истината е по-важна от красивата лъжа. Неистинските ще ти казват само …"
image: "https://cdnone.netlify.com/db/2017/05/girls-462072_640.jpg"
---

          <img src="https://cdnone.netlify.com/db/2017/05/girls-462072_640.jpg"/>Снимка - Pixabay         <p>Истинските приятели може да са далече. Но винаги ще са до теб – когато наистина имаш нужда от рамото им. Неистинските ще са наоколо, само докато така им изнася…</p>   <p>Истинските приятели ще ти кажат истината в очите. Даже ако от това те заболи. Защото истината е по-важна от красивата лъжа. Неистинските ще ти казват само толкова, колкото да не си развалите отношенията.</p> <p>Истинските приятели няма да те подкрепят винаги и на всяка цена. А само когато си на прав път. Ако не си – ще ти покажат къде си минал през просото. И как да се върнеш на Пътя със Сърце… Неистинските… на тях просто не им пука. А и те самите не знаят Пътя…</p> <p>Истинските приятели не са много. Но са достатъчно. Неистинските са на рояци. Когато си близо до делвата с мед. А като свърши медът – отлитат другаде…</p>     <p>Истинските приятели никога не ти казват, че са ти истински приятели. Те го показват – с делата си. Неистинските само се бият в гърдите. И оттам дрънчи на кухо…</p> <p>Истинските приятели могат да бъдат и бивши врагове. Неистинските приятели могат да бъдат и бивши истински приятели. Но не и бъдещи…</p> <p>Истинските приятели могат да те предадат. Защото и те са хора… Неистинските винаги са предатели. Защото не са приятели…</p> <p>Истинските приятели се търсят цял живот. И се съмняваме в съществуването им почти всеки ден. Неистинските приятели ще са винаги около нас. Но от това няма да ни е по-леко…</p> <p>Истинските приятели са Дар. От Бога… И ще ни намерят сами. Защото сърцето ни продължава да ги вика… Неистинските… те, всъщност, нямат никакво значение.</p> <p><em>– Пуx?</em> <em>– Да, Прасчо.</em> <em>– Нищо, просто искам да съм сигурен, че те има, Пух!</em></p>  автор: Пламен Петров gnezdoto.net          