---
title: 7bf0e0ec75f663e475857e1669a43222_t
mitle:  "Не си губете времето да се харесате на всички"
description: "Винаги ще има хора, които няма да ви харесат, които ще ви критикуват и съдят дори за доброто, което сте извършили. Въпреки че на пръв поглед всеки би се съгласил с това, повечето от нас остават дълбоко наранени от негативните отзиви. И да не си го признаваме, толкова много ни се иска другите да ни приемат. Това, …"
image: "https://cdnone.netlify.com/db/2017/11/pexels-photo-289225-e1510772124377.jpeg"
---

          <img src="https://cdnone.netlify.com/db/2017/11/pexels-photo-289225-e1510772124377.jpeg"/>Снимка - Pexels        <p>Винаги ще има хора, които няма да ви харесат, които ще ви <strong>критикуват</strong> и съдят дори за доброто, което сте извършили. Въпреки че на пръв поглед всеки би се съгласил с това, повечето от нас остават дълбоко наранени от негативните отзиви.</p> <p>И да не си го признаваме, толкова много ни се иска другите да ни приемат. Това, обаче, не винаги се случва, поради което започваме да си мислим, че не сме достатъчно добри, а съвсем не е така. Всички водим различен живот, със своите битки и проблеми, а вижданията ни за външния свят са продиктувани най-вече от нашите преживявания и начина, по който ги възприемаме.</p> <p>Да се ядосваш на някого, да го отхвърляш и съдиш, не е признак на самоувереност и сила, напротив. Най-често точно тези, които имат нужда да обиждат, са всъщност <strong>обидени</strong> на себе си.</p>     <p>Вероятно те не познават вас или дейността ви, което ясно показва, че осъдителните им думи подсъзнателно са предназначени за самите тях. Причината за такава негативна реакция е по-скоро пробудена от вътрешния им свят, а за да не се налага да застанат очи в очи с него, те насочват съзнанието си към нещо външно и съответно по-безопасно.</p> <p>В случая не можем да лепнем на никого етикета „лош човек“, защото такива хора са лоши най-вече със самите себе си. Виждат, изричат и задържат единствено товар, ярост и омраза, които превръщат собственият им живот в капан и ги дърпат все по-надолу.</p> <p>Затова не приемайте нищо лично, то действително не е. Не губете време да се чувствате по-маловажни заради някого другиго, а вместо това погледнете себе си със здравословна <strong>самоувереност</strong> и се гордейте с човека, който сте.</p>     <p>Единственият, с когото се съревновавате и сравнявате, би следвало да е този, който сте били вчера, защото никой друг няма и не може да извърви вашия път.</p> <p>Колкото и да се променяте заради другите, те никога няма да бъдат доволни, така че не се лишавайте от <strong>свободата</strong> да бъдете напълно себе си, само тогава чуждото мнение няма да има значение!</p> <p>И дори да ви боли понякога, погледнете на всичко това по-философски – отхвърлянето и негативните коментари са ясен индикатор, че вървите към успеха! Все пак, точно те са неминуема част от биографията на всяка една велика личност…</p> <p>автор: Маркрит Чилингирян</p> <p>източник: highviewart.com</p>        