---
title: 616cd878852eb9e00a3b75bbc1038b32_t
mitle:  "Колко години бих си дал, ако не знаех на колко съм?"
description: "Биологичният часовник във всеки от нас не зависи само от календара. Влияе се и от психологическата ни възраст. Но как? Казано е: „Всички болести са от главата“. Не само правилният начин на живот, но и нагласите ни, нашето мислене ни помага да младеем или пък обратното – да остаряваме по-бързо от годините в паспортa, пише Мениджър …"
image: "https://cdnone.netlify.com/db/2017/09/environment-2196690_640-e1506796644402.jpg"
---

          <img src="https://cdnone.netlify.com/db/2017/09/environment-2196690_640-e1506796644402.jpg"/>Снимка - Pixabay         <p>Биологичният часовник във всеки от нас не зависи само от календара. Влияе се и от психологическата ни възраст. Но как?</p>   <p>Казано е: „Всички болести са от главата“. Не само правилният начин на живот, но и нагласите ни, нашето мислене ни помага да младеем или пък обратното – да остаряваме по-бързо от годините в паспортa, пише Мениджър NEWS.</p> <p>Днес учените са убедени – вътрешно-психологическите конфликти често отключват астма, гастрит, анорексия, а повишеният стрес е сред основните виновници за сърдечен удар.</p> <p>Процесите на стареене също не са „изолирани във вакуум“. За тях, разбира се, на първо място отговаря т.нар. биологична възраст, която, въпреки общоприетите представи, може силно да се разминава с календарната. Но не е трудно двете да бъдат изравнени.</p>     <p><strong>В човешкия организъм не настъпват практически никакви сериозни промени в деня на вашия 30- или 40-годишен юбилей,</strong> казва докторът по психологически науки Сюзан Краус от Масачузетския университет. <strong>Но получавате честитка с доста „напредващата“ цифра отпред и ставате съвършено друг човек. Започвате да се чувствате по-възрастни, по-отговорни и приемате съответния модел на поведение.</strong></p> <p><strong>Само от мисълта за годините си, много хора започват да се ограничават,</strong> повтаряйки ден след ден: „стар съм вече за това“, „вече не мога да си позволявам такива неща, такива натоварвания“. И започват да стареят психологически – зарязват спортуването, отпускат се, не държат толкова на добрата си форма и стройната осанка. Жените често прибягват до агресивни козметични средства и процедури, за които е твърде рано и не съответстват на възрастта на кожата, пояснява д-р Краус.</p> <p><strong>В резултат, процесът на стареене се ускорява.</strong> Дори и мислите за остаряване да не го стартират, организмът лека-полека започва да реагира на намаляването на физическото натоварване, повишаването на нивото на стреса и многобройните лекарства и хранителни добавки, без които спокойно може да мине.</p>     <p>Според учените, около 200 са показателите, които влияят на биологичната възраст, но независимо от проследяването им и резултатите, човек, който не се вглежда постоянно в себе за признаци на преждевременно стареене по правило изглежда пълен със сили и външността му не претърпява значителни изменения.</p> <p><strong>Как влияе интелектът на психологическата възраст?</strong> „Връзката между интелекта и продължителността на живота е толкова осезаема, както между пушенето и белодробните заболявания „, се казва в статия, публикувана наскоро в Scientific American. И обяснението не е само в това, че умният човек рядко попада в опасни за живота ситуации. Според учените, продължителността на живота се увеличава най-вече заради факта, че разумният, интелигентен човек, по-лесно се адаптира към обкръжаващата го среда и така изпитва по-малко стрес.</p> <p><strong>Психологическата старост настъпва, когато човек започва да изпитва усещането, че губи значение за околните или изпитва безпомощност,</strong> казват специалистите от изследователския център Mayo Clinic. Спасението от това е мозъчната активност. В последните години бяха проведени не малко изследвания, които потвърждават, че колкото повече време посвещава човек на учене, толкова по-нисък е рискът от старческо слабоумие. Всяка година, прекарана в изучаване на нещо ново, намалява риска от ментални заболявания с 11%.</p>     <p><strong>Психологически младият човек остарява по-бавно от стареца по душа,</strong> добавят те. Календарната възраст може силно да се различава от биологичната, но в нашия свят основен критерий са количеството изживяни години, месеци и дни. Човекът заема това място в обществото, което му отрежда възрастта. Извън специфичните фактори като здраве и развитие, до 18 години той е непълноправен член на обществото. След 30-те трябва да гради кариера и да създаде семейство, а след 60-те обществото го праща в „запаса“ и той се пенсионира.</p> <p>И ако човек по някаква причина се „пенсионира“ на млади години – да кажем, спечели джакпот на 25, то неговата социална възраст ще се равнява на 55-60, т.е – на пенсионната. Рано или късно това ще окаже влияние и на психологическата му възраст. И обратното – късното раждане и отглеждане на деца „подмладява“ социалния статус.</p> <p>Затова и д-р Краус съветва:</p> <p><strong>По-малко зацикляйте на дати и по-често си задавайте въпроса: „Колко години бих си дал, ако не знаех на колко съм?“. Отговаряйте с оптимизъм!</strong></p> <p><em>Източник: obekti.bg</em></p>         