---
title: fe05a352be1499342651b16913f96766_t
mitle:  "5 начина да препрограмирате мозъка си да мисли позитивно"
description: "Независимо дали го осъзнавате или не, отрицателните преживявания често влияят върху решенията, които вземате. Мозъкът ви се учи от трудните ситуации и болезнени спомени и тези преживявания може да се запечатат в него. Вашият мозък, естествено, иска да направи каквото може, за да ви защити, като избегне повторение на отрицателното изживяване. Ако обаче постоянно се …"
image: "https://cdnone.netlify.com/db/2017/10/calm-2768518_640-e1507457831826.jpg"
---

          <img src="https://cdnone.netlify.com/db/2017/10/calm-2768518_640-e1507457831826.jpg"/>Снимка - Pixabay        <p>Независимо дали го осъзнавате или не, отрицателните преживявания често влияят върху решенията, които вземате. Мозъкът ви се учи от трудните ситуации и болезнени спомени и тези преживявания може да се запечатат в него.</p> <p>Вашият мозък, естествено, иска да направи каквото може, за да ви защити, като избегне повторение на отрицателното изживяване. Ако обаче постоянно се концентрираме върху негативното, това може да попречи на способността ни да намираме положителните неща и да живеем щастливо, пише Entrepreneur.</p> <p>Успехът се базира на това човек да открива възможности и да ги преследва, когато те се появяват. Колкото повече излъчвате положителна енергия, толкова по-добри са шансовете ви за постигането на трайни успехи и намирането на щастие.</p> <p>Всичко, което е необходимо, са малко тренировки и концентрация и можете да пренастроите мозъка си към положителните неща.</p>     <p><strong>1. Освободете се от вътрешната ви отрицателна нагласа</strong></p> <p>Ако си позволявате да размишлявате върху негативното, тогава скептицизмът ще управлява живота ви и ще влияе върху решенията, които вземате. Така ще се предадете на съмненията и недоверието. Трудно е, ако не и невъзможно, да постигате успехи, когато сте се предали на отрицателните емоции.</p> <p>Първата стъпка е да се освободите от вашата негативност. Време е да се концентрирате върху положителното. Поемете контрол над разума си и го насочвайте към положителните неща.</p> <p>Можете да започнете, като целенасочено и често концентрирате мислите си върху неща, които ви правят щастливи. Спрете да позволявате на негативните неща да ограничават потенциала ви и да ви дърпат назад.</p> <p>Започнете целенасочено да предприемате различен подход към мисленето си. Един лесен съвет е да отделяте по минута, за да успокоите разума си, когато се чувствате стресирани или разсеяни. Забавете темпото. Поемете няколко пъти дълбоко въздух и освободете съзнанието си от негативните мисли.</p> <p>Концентрирайте се върху изпълването на дробовете си с въздух. Вече сте готови за положителен рестарт.</p>     <p> </p> <p><strong>2. Тренирайте мозъка си да обръща отрицателните неща в положителни</strong></p> <p>Дори и след като години наред се е концентрирал върху отрицателното, е възможно да тренирате мозъка си така, че да се фокусира върху положителното. Идеята е да разпознава и концентрира мислите ви върху положителните неща във всяка отрицателна ситуация</p> <p>Първата стъпка е да сте наясно с начина си на мислене. Започнете да обръщате повече внимание на начина, по който текат мислите ви. Мозъкът ви зает ли е да мисли постоянно за отрицателен изход от всяко нещо?</p> <p>Осъзнайте, че негативните мисли няма да са ви от полза за постигането на дългосрочни успехи. Имате нужда от балансиран разум, докато решавате кои възможности е най-добре да преследвате.</p> <p>Следващата стъпка е да тренирате мозъка си така, че да разпознава положителните неща. Вместо да се концентрираме върху една ситуация така, че да търси отрицателните неща, трябва да научим мозъка си да пренасочва мислите ни и да търси позитивното.</p> <p>Един лесен начин да започнете да правите това е да търсите всеки ден по три положителни неща. Всеки ден си правете списък с три добри неща, които са ви се случили и размишлявайте върху това каква е била причината, за да се случат.</p> <p>Концентрирайте се върху малките победи, които постигате всеки ден и ги използвайте, за да ставате по-силни и мотивирани.</p>     <p><strong>3. Овладейте изкуството да бягате от отрицателните мисли</strong></p> <p>След като осъзнаете, че сте в примката на постоянните отрицателни мисли, е време да се освободите от нея.</p> <p>Запитайте се каква е срещуположната мисъл на дадената отрицателна мисъл. Ако се извърнете на 180 градуса от това антагонистично мислене, къде бихте се озовали? Концентрирайте се да размишлявате за нещо от положителна гледна точка.</p> <p>Тренирайте визуализирането на по-положителен изход от нещата. След това мислете за стъпки, които трябва да предприемете, за да осъществите това.</p> <p>Ако често изпитвате безпокойство и притеснение, обръщайте внимание кога се чувствате така. Какво поражда тези емоции? Когато усетите, че изпадате в този негативен кръг на безпокойство и притеснение, припомнете си, че тези отрицателни мисли ви пречат да правите положителни избори в живота си.</p> <p>Помислете как може да промените мислите си откъм по-положителна перспектива. Намерете по-уверена алтернатива на негативния импулс.</p> <p>Когато усетите, че мозъкът ви се връща отново към стария си начин на мислене, си припомнете, че в момента го тренирате за положителни мисли и положителни действия.</p> <p>След като успеете да си създадете навик да избягвате към положителното, мозъкът ви ще бъде предразположен да го прави постоянно.</p>     <p> </p> <p><strong>4. Доставете си радост, като помагате на другите</strong></p> <p>Когато сме добри с другите и ги караме да се чувстват добре, ние увеличаваме и нашето щастие. Дори и малки действия, които карат другите да се усмихват, могат да ни донесат задоволство. Когато човек прави нещо хубаво, това също е добър начин да се излезе от примката на негативните емоции.</p> <p>Например, може да сте разтревожени заради предстояща среща или стресирани от общуването си с приятел или колега и обичайния ви начин на мислене е да се притеснявате за това. Вместо да се притеснявате, опитайте да проявите съчувствие и да направите нещо хубаво за някой друг.</p> <p>Ще откриете, че отделянето на малко време, за да направите малка услуга, да купите на някого чаша кафе или да помогнете на непознат, ще ви окуражи. Това е като инжекция щастие. Използвайте тези положителни чувства, за да канализирате мисленето си в положителна насока.</p>     <p><strong>5. Внесете положителни емоции в настоящия момент</strong></p> <p>За да препрограмирате наистина мозъка си да бъде по-позитивен, трябва да внасяте позитивност в ежедневието си. Трябва да се концентрирате върху това да имате положителна нагласа за настоящия момент.</p> <p>Не за утре. Не за следващата седмица. А за сега. Можете да го постигнете, като практикувате осъзнатост, или това означава да сте наясно с мислите и чувствата си в настоящия момент. Да разпознавате емоциите, какво чувства тялото ви и за какво мислите и да позволявате на тези емоции да се случват, без да съдите.</p> <p>След това можете да използвате тази осъзнатост, за да пренасочвате мислите си. След като овладеете осъзнатостта, вече няма да позволявате на подсъзнанието ви да влия на вашите решение.</p> <p>Вие учите мозъка си да разпознава кога изпада в негативни мисли и да предприема действия в посока положителното. Това ви позволява да концентрирате мислите си към по-балансиран и положителен подход.</p> <p>За да можете да пренасочвате мислите си, опитайте да изготвите списък с въпроси, които можете да си зададете, за да внесете положителна нагласа в настоящия момент. Ето няколко примера:</p>  За какво мога да се чувствам благодарен в момента? Какво мога да направя сега, което е забавно и ми носи радост? Как мога да покажа любов и благодарност в момента? Какво мога да направя, за да изненадам някого или да направя някого щастлив сега?  <p>Веднъж след като свикнете да пренасочвате мислите си към положителното, това ще ви стане като втора природа.</p> <p>източник: profit.bg</p>        