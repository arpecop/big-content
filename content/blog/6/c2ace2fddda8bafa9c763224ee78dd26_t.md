---
title: c2ace2fddda8bafa9c763224ee78dd26_t
mitle:  "Не е важно какво ти се случва, а как гледаш на него"
description: "Отрицателните мисли са като плъховете. Появяват се на тълпи. Първо изниква само една и преди да се усетиш, вече си завладян от тях. В работата се налага да говориш по телефона с груб клиент. Първата ти мисъл е: „Мразя грубияните“. Веднага след това идва и втората негативна мисъл: „Не стига, че в тази работа съм …"
image: "https://cdnone.netlify.com/db/2017/08/storm-699135_640-e1502885813213.jpg"
---

          <img src="https://cdnone.netlify.com/db/2017/08/storm-699135_640-e1502885813213.jpg"/>Снимка - Pixabay         <p>Отрицателните мисли са като плъховете. Появяват се на тълпи. Първо изниква само една и преди да се усетиш, вече си завладян от тях.</p>   <p>В работата се налага да говориш по телефона с груб клиент. Първата ти мисъл е: „Мразя грубияните“. Веднага след това идва и втората негативна мисъл: „Не стига, че в тази работа съм заобиколена от грубияни, ами и плащат зле“. А после и следващата: „В работата съм заобиколена от грубияни, плащат ми зле и не ме оценяват“. И още: „В работата съм заобиколена от грубияни, плащат ми зле, не ме оценяват и сега, като се замисля, вкъщи също не ме оценяват“.</p>  <p>Сега вече плъховете прииждат на пълчища: „В работата съм заобиколена от грубияни, плащат ми зле, не ме оценяват, но сега, като се замисля, вкъщи също не ме оценяват и довечера ще трябва да сготвя нещо и се питам какво пречи на мързеливия ми мъж да се надигне от дивана. Навремето майка ми все ме предупреждаваше, че правя грешка… а сега и това главоболие, може да е тумор!“</p> <p><strong></strong></p><strong>   </strong><p></p> <p><strong>Познат ли ти е този сценарий? Отначало само един, после плъховете се превръщат в напаст.</strong></p> <p>Ето какъв е според мен най-добрият начин да се отървеш от плъховете. В мига, в който се появи първата негативна мисъл, задай си следния въпрос:<strong> „Какво мога да спечеля от това?“</strong></p> <p><strong>Какво мога да спечеля от конфронтацията с подобни грубияни?</strong> – Изграждам характер и тренирам търпението си. – Усвоявам умения, които ще ми бъдат от полза в следващата ми работа. – Грубияните на работното ми място ми помагат да оценя съпруга си.</p> <p>Можеш да си кажеш: <strong>„Да бъдем реалисти“. Ето кое е реалистично:</strong> – На всеки може да се случи нещо гадно. – Трябва да извлечеш най-доброто от всяка ситуация. – Щастливите хора обикновено си казват: „Какво мога да спечеля от това?“. – Искаш ли да бъдеш щастлив, или не?</p> <p><strong>Представи си, че си счупил крака си. „Какво мога да спечеля от това?“</strong> – Мога да се отдам на почивка. – Научавам се на състрадание към болните. – Мога да прочета много великолепни книги. – Няма да мога да пускам прахосмукачката цял месец.</p> <p><strong></strong></p><strong>   </strong><p></p> <p><strong>Изоставен си от приятелката си. „Какво мога да спечеля от това?“</strong> – Мога да спестя пари. – Мога да гледам футбол колкото си искам. – Мога да зарежа хигиената. – Изобщо няма нужда да пускам прахосмукачката!</p> <p><strong>Извод:</strong></p> <p><strong>Негативната мисъл привлича още негативни мисли. Позитивната мисъл привлича други позитивни мисли.</strong></p> <p>Преди да пуснеш плъховете на свобода, първо се запитай: „Какво мога да спечеля от това?“. Не е в това въпросът… <strong>Въпросът не е КАКВО ТИ СЕ СЛУЧВА. А КАК ГЛЕДАШ НА ТОВА, КОЕТО ТИ СЕ СЛУЧВА.</strong></p> <p>Намираш се на летището и чакаш да обявят твоя полет, но вместо това диспечерката казва: „Моля за извинение! Самолетът има технически проблем. През следващите три часа няма да може да излети“. Връхлита те чувство на ярост и си казваш: „Какъв ужас! Ще пропусна търговската среща. Каква катастрофа!“. Тъй като се поддаваш на стреса, положението ще продължи да се влошава! Ще се намери някой, който да се препъне в теб, да излее кафето си в скута ти или да изгуби багажа ти. В битката с живота животът винаги побеждава!</p> <p>Но после се успокояваш. Казваш си: „Няма какво да се направи. Може би така е трябвало да се случи. Ще се опитам да извлека най-доброто от това положение“. И изведнъж всичко се променя! Ненадейно срещаш стар приятел, намираш нов или изниква неочаквана възможност – късметът е на твоя страна.</p> <p><strong></strong></p><strong>   </strong><p></p> <p><strong>Достатъчно е да променим отношението си към една привидно „неблагоприятна ситуация“ и тогава вече можем да се възползваме от нея.</strong> Големите възможности на живота ни обикновено се появяват предрешени с маската на лошия късмет и несполуката.</p> <p>Представи си две жени, Мери и Джейн. И двете се развеждат. Мери казва: „Провалих се. С живота ми е свършено“. Докато Джейн възразява: „Животът ми едва започва!“. Коя от тях ще сполучи?</p> <p><strong>Всяка „катастрофа“ в живота ти е също и ситуация, която ти дава възможност да промениш начина си на мислене.</strong></p> <p><em> Андрю Матюс, автор на бестселърите <strong>„Как работи животът“</strong> и <strong>„Как работи щастието“</strong></em></p> <p>източник: gnezdoto.net</p>         