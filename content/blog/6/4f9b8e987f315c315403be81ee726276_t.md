---
title: 4f9b8e987f315c315403be81ee726276_t
mitle:  "Тя е твърде умна за теб, затова е сама"
description: "Тя е твърде умна, за да играе на твоите игри. Има жесток график. Има милиони неща, които трябва да свърши. И няма време да анализира някакви намеци в твоите съобщение или да мисли как да те впечатли. Любовта при нея не е на първо място. На първо място при нея е тя самата. Затова ако …"
image: "https://cdnone.netlify.com/db/2017/11/canoeing-1081890_640-e1509829884403.jpg"
---

          <img src="https://cdnone.netlify.com/db/2017/11/canoeing-1081890_640-e1509829884403.jpg"/>Снимка - Pixabay        <p>Тя е твърде умна, за да играе на твоите игри. Има жесток график. Има милиони неща, които трябва да свърши. И няма време да анализира някакви намеци в твоите съобщение или да мисли как да те впечатли.</p> <p>Любовта при нея не е на първо място. На първо място при нея е тя самата. Затова ако не подхождаш на нейния начин на живот, работа или дори режим на съня, тя няма да се занимава с теб. По-добре да остави всичко както си е. Защото, честно казано, нейният живот хич не е лош. На нея и така й е добре.</p> <p>Тя знае как да си зашие копчето или да си свари чай. Вече й е комфортно сама да вечеря и да гледа сериал. Не й е нужен мъж за това.</p> <p>Тя вини за своята самота своите високи стандарти. И макар да се държи така, сякаш тези стандарти са нещо хубаво, понякога не е сигурна в това. Понякога си мисли, че това е само преграда.</p>     <p>Тя веднага вижда това, което не й харесва. Веднага може да каже дали мъжът иска просто секс или играе на два фронта.</p> <p>Тя веднага забелязва всичко и заради това отказва всеки. Тя слуша своя разум, а не сърце, така че дори когато срещне онзи, който покорява тялото й, нейният мозък взима връх. Той я убеждава, че това е нелогично. Инфантилно. Че тя трябва да игнорира своите импулси и да постъпи мъдро.</p> <p>Тя нарича себе си реалист, но е таен песимист. Тя не вижда смисъл в това да се сближава с този, който накрая ще я накара да страда.</p> <p>Когато в корема й се появяват пеперуди, тя си казва, че това е само временно. Че тя просто иска да влезе в нечие легло и че той не е толкова хубав, колкото изглежда.</p>     <p>Тя е решила, че е най-умно да остане сама. Да избегне риска на любовта. Ако съсредоточи цялата си енергия върху работата, тогава ще забрави за отношенията. Ако седи до късно пред компютъра, никога няма да е самотна. Ако заключи сърцето си, никога няма да усети болка. Всичката тази лъжа тя я казва на себе си.</p> <p>Тя е сама, защото знае каква болка могат да причиняват хората. Защото е видяла това в своите приятели, тя е спасила не една приятелка, чието сърце е било разбито.</p> <p>Тя е сама, защото е видяла какви глупости са извършвали другите в името на любовта и се е заклела, че никога няма да бъде такава глупачка. Че никога няма да позволи на мъж да обърка ума й. Но повече от всичко тя е сама, защото все още не е срещнала своя човек.</p> <p>Тя има голямо сърце и голям ум, затова когато намери любовта на живота си, тя ще го разбере. И когато това се случи, тя най-накрая ще си позволи да чувства. И ще си позволи да обича.</p> <p>Източник: webmiastoto.com</p>        