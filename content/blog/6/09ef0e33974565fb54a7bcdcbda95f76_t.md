---
title: 09ef0e33974565fb54a7bcdcbda95f76_t
mitle:  "Златните правила за хранене на Индра Деви, една от първите жени йоги, доживяла до 103 години"
description: "Евгения Петерсон, известна в целия свят като Индра Деви, е една от първите жени, практикуващи йога, която освен това популяризира йогата в много страни по света. Евгения Лабунска-Петерсон е родена през 1899 година в Рига, в семейство на банков служител от шведски произход и известна руска оперетна актриса. Тя няколко пъти е променяла живота си …"
image: "https://cdnone.netlify.com/db/2017/07/beach-1221063_640.jpg"
---

          <img src="https://cdnone.netlify.com/db/2017/07/beach-1221063_640.jpg"/>Снимка - Pixabay        <p>Евгения Петерсон, известна в целия свят като Индра Деви, е една от първите жени, практикуващи йога, която освен това популяризира йогата в много страни по света.</p> <p>Евгения Лабунска-Петерсон е родена през 1899 година в Рига, в семейство на банков служител от шведски произход и известна руска оперетна актриса.</p> <p>Тя няколко пъти е променяла живота си из основи. Говорела е 12 езика и определяла като своя родина три страни – Русия, където се е родила; Индия, където се е „преродила“; и дружелюбната за нея Аржентина, където прекарва последните 17 години от живота си.</p> <p>Индра Деви е обиколила половината свят, познавала се е с много холивудски звезди, индийски философи, както и партийни величия. Сред нейните ученици са Мерлин Монро, Грета Гарбо, Рита Хейуърт и други известни актьори от 40-те години на миналия век.</p> <p>Умира през 2002 година в Буенос Айрес, доживявайки до 103 години.</p> <p><strong>Когато е на 93-годишна възраст Индра Деви разказва в интервю за своя хранителен режим:</strong></p> <p>„Аз съм вегетарианка от много години, ям един път на ден, понякога – два пъти. След ставане от сън изпивам 200 мл вода с лимон, която съм приготвила от вечерта. Закуската ми е чашка соево мляко или кафе от зърнени култури. Малко бадеми и стафиди. Грейпфрут или портокал, който ям заедно с бялата ципа, а понякога и с кората. Пия много вода, ям пресни сезонни плодове и пия зеленчукови сокове. Преди сън също изпивам чаша вода. Понякога обядвам и обядът ми се състои от една от следните храни: зеленчукова супа или зелена салата; един сварен или суров зеленчук; порция кафяв ориз; печен небелен картоф с малко растителна мазнина или соев сос. Понякога за обяд хапвам домат със сирене, яйце или йогурт с мед и покълнала пшеница.“</p> <p><strong></strong></p><strong>   </strong><p></p> <p>В една от своите книги Индра Деви описва принципите на хранене, които е спазвала самата тя и е препоръчвала на учениците си, а също коментира глобалните проблеми с нездравословното хранене.</p> <p><strong>За глада сред изобилието</strong></p> <p>Всички знаем, че заедно с въздуха и водата храната е необходима за поддържане на здраво, младо и силно тяло. Нима не е парадоксално, че Америка, най-богата страна в света, най-много страда от неправилно хранене, „гладувайки“ на фона на изобилието… Защото, въпреки че хората масово преяждат, в организма попада само храната, която може да бъде разложена на съставните си части и усвоена. Ако не отговаря на тези условия, храната се превръща в отрова. Храната на съвременния човек е твърде безжизнена и изкуствена. И затова и здравословното състояние на хората става все по-окаяно.</p> <p><strong>За бездействието и незнанието</strong></p> <p>Често чуваме за наши приятели и близки, заболели от диабет, астма, артрит, рак. Или за хора в разцвета на силите си, попаднали в клиники за душевноболни или внезапно починали от инфаркт. При това тези хора са смятали, че напълно здрави. Ние не се замисляме за всичко, което се случва с нас, но то не е случайно, а неизбежен резултат от отравянето на организма с всички тези токсини, натрупани в резултат от неправилното хранене и начина на живот.</p> <p>Плашим се от тези факти. Но какво предприемаме? Последствията от неправилното хранене не се проявяват веднага като болестно състояние. Може би затова ние рядко правим връзка между прогресиращите заболявания и храната, която консумираме.</p> <p>Колко от знаещите и образовани хора разбират, че болести като простуда, астма, артрит, полиомелит, сърдечно-съдови заболявания и психически разстройства всъщност са причинени от отравянето на организма с тези токсини? Много малко от тях.</p> <p><strong></strong></p><strong>   </strong><p></p> <p><strong>За своето хранене</strong></p> <p>В моя дом никога няма да видите нищо консервирано, пакетирано, рафинирано или обработено. Използвам пълнозърнесто брашно и кафяв (необработен) ориз; вместо захар – мед; какао и шоколад също отсъстват от кухненските ми рафтове. А и лично аз съм равнодушна към десертите.</p> <p>Обикновено пия напитки от цикория със сурово козе мляко или соево мляко, чай от различни билки, пресни зеленчуци и сокове и много вода с лимон. Лимонът използвам и вместо оцет. Ям всички сезонни зеленчуци, подправени с пресни или изсушени билки, лук и чесън.</p> <p>Виждала съм невероятни трансформации и оздравяване у хора, които са започнали да се занимават с йога и са променили хранителния си режим. В това число съм и аз.</p> <p>Всеки човек само може да спечели от разумното и балансирано хранене, защото неправилното хранене бавно, но сигурно съсипва здравето.</p> <p><strong>Затова, ако искате да си върнете доброто здраве и да го запазите за по-дълго, не пренебрегвайте следващите правила, които съм спазвала в моето ежедневие.</strong></p> <p><strong>1.</strong> Никога не пийте вода с лед, особено след хранене, защото това нарушава естествения процес на циркулация на стомашния сок и пречи на храносмилането. Този навик да се пие вода с лед е американският национален грях пред доброто храносмилане.</p> <p><strong></strong></p><strong>   </strong><p></p> <p><strong>2.</strong> Сутрин на гладно изпивайте чаша чиста вода със стайна температура, като може да добавите малко лимон. Гореща вода или билков чай с лимон и мед освежава чудесно в горещите дни.</p> <p><strong>3.</strong> Изпивайте от 5 до 8 чаши вода на ден. През деня ние отделяме около 2,5 литра течност. Дефицитът на вода в организма е причина за много стомашни проблеми, за запек, непроходимост на червата, а също и за дисфункция на черния дроб и бъбреците.</p> <p><strong>4.</strong> Не пийте вода по време на ядене, а половин час преди или 2-3 часа след това. Пийте водата на малки глътки, не наведнъж.</p> <p><strong>5.</strong> При кипенето на водата се губят някои полезни елементи, затова, за да „съживите“ водата, прелейте я няколко пъти от един съд в друг. Така ще има по-ободряващ и стимулиращ ефект, който иначе отсъства от „безжизнената“ вода.</p> <p><strong>6.</strong> Да хапнете плод е по-полезно отколкото да го изпиете като сок.</p> <p><strong>7.</strong> Приготвяйте си пресен сок от моркови, репички, цвекло и в него добавяйте малко и от зелените листа на зеленчуците.</p> <p><strong>8.</strong> Не ви препоръчвам да употребявате алкохол, чай, кафе, какао и шоколад, защото кофеинът и теоброминът са силно възбуждащи стимулатори.</p> <p><strong></strong></p><strong>   </strong><p></p> <p><strong>9.</strong> Млякото е храна, а не течност. Трябва да се приема на малки глътки, защото в противен случай може да доведе до разстройство на стомаха.</p> <p><strong>10.</strong> Не забравяйте: тялото се храни не с това, което приемаме, а само с това, което може да усвои.</p> <p><strong>11.</strong> Избирайте прецизно храната, която ви „приляга“ най-добре – така както избирате дреха, която да ви подхожда. Експериментирайте с различни храни и комбинации, докато установите кои храни са най-добри за вашия организъм.</p> <p><strong>12.</strong> Избягвайте „мъртвата“ храна – консерви, обработен ориз, бяло брашно, рафинирана захар. Не се увличайте по бонбони и сладкиши, а също ограничавайте и оцета.</p> <p><strong>13.</strong> Дъвчете много добре храната, богата на нишесте. Нишестето се превръща в глюкоза под въздействие на слюнката и ако не е добре напоено с нея, то остава в този вид в стомаха и се разлага в продължение на няколко часа.</p> <p><strong>14.</strong> Препеченият или по-стар хляб е по-полезен. Но не приемайте течности заедно с хляба. Нека зъбите да си свършат работата.</p> <p><strong>15.</strong> Не приемайте повече от една порция с нишестена храна наведнъж. Например ако ядете ориз, откажете се от хляба, картофите и макароните в същото хранене.</p> <p><strong></strong></p><strong>   </strong><p></p> <p><strong>16.</strong> Ако имате проблем с перисталтиката на червата, направете си такова меню, че да не консумиране нишесте и протеини заедно, особено с продукти, съдържащи сяра – като грах, зеле, яйца, ряпа и др.</p> <p><strong>17.</strong> Не изхвърляйте водата, в която варите зеленчуци. Пийте я или я използвайте за приготвяне на супа. Картофената вода например е много полезна.</p> <p><strong>18.</strong> Не изхвърляйте зелените части на морковите, цвеклото, репичките и пащърнака. Завържете ги и ги сложете в супата докато ври, а после ги изхвърлете.</p> <p><strong>19.</strong> Варете зеленчуците в малко количество вода и на бавен огън, а още по-добре – на пара.</p> <p><strong>20.</strong> Избягвайте пържената и мазна храна, защото тя се усвоява по-бавно. Първи напускат стомаха въглехидратите, след това – протеините и най-накрая – мазнините.</p> <p><strong>21.</strong> Всички животински мазнини повишават нивото на холестерин в кръвта. Най-много холестерин се съдържа в мозъка, яйчения жълтък и черния дроб, а най-малко – в млякото, изварата и рибата.</p> <p><strong></strong></p><strong>   </strong><p></p> <p><strong>22.</strong> Всяка храна, богата на животински мазнини, е опасна. Високият процент мазнини и ниският процент протеини в храната възпрепятстват действието на ферментите.</p> <p><strong>23.</strong> Не забравяйте, че е важно не само количеството калории в мазнините, но и техният състав. Например в бекона няма нищо друго, освен калории – нито витамини, нито минерали.</p> <p><strong>24.</strong> Когато няколко пъти подгряваме храна, в която има мазнини (включително растителни), с всяко следващо притопляне я правим по-вредна. Ефектът е подобен на повторното използване на мазнина, в която е пържено.</p> <p><strong>25.</strong> Най-важното правило обаче е вашето отношение към храната на трапезата. Процесът на хранене и засищане трябва да е бавен, да носи удоволствие и да е в приятна обстановка и приятелска компания.</p> <p><strong>26.</strong> Храна, която се поглъща в състояние на стрес, раздразнение или лошо настроение, предизвиква токсични промени в организма. Затова, когато сте в такова състояние, по-добре изобщо не сядайте на масата, а почакайте, докато настроението ви се нормализира.</p> <p><strong>27.</strong> Избягвайте неприятните разговори, докато се храните. Красиво сервираната маса прави процеса още по-приятен, така, както усмивката, веселият разговор или красивите цветя. Благославяйте храната и тя ще ви донесе радост. Никога не съобщавайте неприятни новини преди или по време на хранене. Това ще навреди не само на храносмилането, но и на организма като цяло.</p> <p><em>Източник: econet / Превод: Gnezdoto.net</em></p>        