---
title: a0fe635692543bf5c42965d96434cb06_t
mitle:  "Онези, които все чакаме, а все не идват"
description: "Събуждайки се сутрин, първото, което правиш, е да си погледнеш телефона. Да провериш дали случайно онова дългоочаквано съобщение не е решило да се позиционира на екрана ти. Както повечето дни обаче него го няма, а вероятно няма и да дойде, докато го чакаш. Винаги става така. Хората се връщат не когато искаш, а когато вече …"
image: "https://cdnone.netlify.com/db/2017/06/blonde-1567265_640.jpg"
---

          <img src="https://cdnone.netlify.com/db/2017/06/blonde-1567265_640.jpg"/>Снимка - Pixabay        <p>Събуждайки се сутрин, първото, което правиш, е да си погледнеш телефона. Да провериш дали случайно онова дългоочаквано съобщение не е решило да се позиционира на екрана ти. Както повечето дни обаче него го няма, а вероятно няма и да дойде, докато го чакаш. Винаги става така. Хората се връщат не когато искаш, а когато вече не ти трябват. Междувременно хвърляш един пренебрежителен поглед на всички останали известия и ги подминаваш небрежно. Не те вълнуват особено както новините, така и изпращачите им. Продължаваш с деня си по същия план. Не обръщаш много внимание на това, което става, защото не е това, което чакаш. Обаче може да се окажеш, че чакаш с дни, дори седмици и дневният ти план може да се окаже годишен. И е много по-лош от този на мобилния ти оператор, понеже не знаеш кога изтича. Докато си губиш времето да чакаш нещо, което може да дойде, но най-вероятно няма, отминаваш само нещата, които вече са там. Караш ги да те чакат, както ти чакаш някой друг. И целият кръговрат се заформя наново, понеже все искаме, каквото нямаме, но</p>  <h3>НЕЩАТА, КОИТО ТОЛКОВА ИСКАМЕ, НЕВИНАГИ СА ТЕЗИ, КОИТО НИ ТРЯБВАТ.</h3>  <p>И си пилееш времето като спомените след две бутилки вино. Най-често преглъщани в очакване на човека, който не може да преглътне егото си.</p>     <p>И ако мислиш, че някой си тръгва неоснователно, основание има със сигурност. Винаги го разбираш след време и обикновено те осенява прозрението, че „всяко зло за добро“. В най-типичния сценарий, когато се осъзнаем и тръгнем по пътя си сами, хората, от които си тръгваме, най-често искат да се върнат при нас. Защото все не можем без този, който може без нас. И тогава си казваш, че са били прави хората, като са казали да внимаваш какво си пожелаваш. Нещата, които си пожелаваме, се сбъдват, но най-често в грешното време. Когато не само вече не ги искаме, но присъствието им би ни объркало живота, както изпитото по техен адрес вино ни объркваше главата. И вместо да пристъпваме назад към този, чийто инат е по-голям от нуждата му да бъде с теб, може би трябва да скачаме напред, знаейки, че който може без нас и един ден, може без нас и повече. Така че спри да си фантазираш много уважителни причини защо не те е потърсил още, и се сети, че ако има желание – има и начин. Егото е горчиво за преглъщане точно колкото евтиното вино от мизерен магазин, но никой не прощава ако не иска, и никой не се връща, ако не обича.</p>  <h3>СТИГА СИ ЧАКАЛ ХОРА С ИНАТ БЕЗКРАЕН КАТО ВСЕЛЕНАТА, ПОТЪРСИ НЯКОЙ С ОБИЧ ПО-ВЕЛИКА И ОТ НЕЯ.</h3>  <p>И вместо да чакаш позиционирането на онова съобщение, което все не идва, се сети, че няма как да дойде нещо, което не е изпратено.</p> <p>Колко хубаво би било да има някой, когото да не трябва да чакаме.</p> <p>Автор:Цветелина Ракова</p> <p>Източник: goguide.bg</p>        