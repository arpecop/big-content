---
title: 93adfd00f2266663cf30c6911e6319c6_t
mitle:  "Докато стоиш на едно място, несъзнателно вървиш назад"
description: "Слънчево майско утро, птички, пеещи под прозореца ти и музикант, свирещ на цигулка прекрасна мелодия в ъгъла на улицата ти. Звучи страхотно, нали? Е, това се случва, но ти едва ли обръщаш внимание. Събуждаш се с мисълта, че ти предстои поредният ден, изпълнен със сивота. Ежедневни задължения. Трябва да станеш от леглото насила, да се приведеш …"
image: "https://cdnone.netlify.com/db/2017/09/environment-1870007_640-e1506163642682.jpg"
---

          <img src="https://cdnone.netlify.com/db/2017/09/environment-1870007_640-e1506163642682.jpg"/>Снимка - Pixabay        <p>Слънчево майско утро, птички, пеещи под прозореца ти и музикант, свирещ на цигулка прекрасна мелодия в ъгъла на улицата ти. Звучи страхотно, нали? Е, това се случва, но ти <strong>едва ли обръщаш внимание</strong>.</p> <p>Събуждаш се с мисълта, че ти предстои поредният ден, изпълнен със сивота. Ежедневни задължения. Трябва да станеш от леглото насила, да се приведеш в приличен вид, колкото се може по-бързо, за да не закъснееш за работа.</p> <p>Работа, която не ти доставя <strong>никакво удоволствие</strong>. Още не си пристигнал, а вече искаш да свърши. Живееш ден за ден и не се замисляш колко скъпо е времето. Да, скъпо е, безценно. Колкото и да работиш, колкото и да печелиш, няма да успееш да го купиш. Обвързан си с материалното, затворен си в една стая с четири стени.</p>     <p>Едната стена е <strong>телефонът ти</strong>, не спира да звъни. Непознати те обсипват с ненужна информация. Втората е <strong>компютърът ти</strong> и по-точно интернетът, който използваш с никаква цел, просто губиш минути, часове, разглеждайки няколко профила във „Фейсбук“. Ако се замислиш, може да ти бъде от голяма полза. Можеш да търсиш информация, с която да „накъдриш“ мозъка си, вместо да го „изправяш“, ако има накъде повече.</p> <p>Третата стена – <strong>негативните хора</strong> около теб. Единствената им цел е да те използват, да вземат от теб, без да дават нищо в замяна. Изцеждат те до последната капка, съсипват те емоционално, като те запълват с песимистични мисли. Четвъртата стена – <strong>парите</strong>. Мислиш само за тях, ставаш и лягаш с тях. Наистина са важна част от нашия живот.</p> <p>Важно е да знаеш, че живееш с хора, а не с пари. Идва момент, в който мислиш, че ще се почувстваш малко по-добре. Този момент е вечерта, когато можеш да се насладиш на съня си, да помечтаеш за по-добър живот, но едва ли.</p>     <p>Сещаш се, че утрешният ден ще е същият като днешния. Мислиш си, че стоиш на едно място, но всъщност ти <strong>вървиш назад</strong>. На колкото и да си – 20, 30, 40, 50…, няма значение. Никой няма да слезе от облаците с вълшебна пръчица и да направи съществуването ти по-приятно.</p> <p>Ако ти сам не започнеш да вървиш напред, никой няма да те бута. Започни с дребните неща. След като отвориш очи, помисли за бъдещето си и какво трябва да направиш днес, за да е по-удовлетворяващо то утре.</p> <p>Великите неща няма да се случат на следващия ден, иска се много усилие и<strong> търпение</strong>, но ти го можеш, всеки го може. Прави единствено това, което ти харесва, общувай с истински хора, от които можеш да напълниш с нещо празното в теб.</p> <p>А сега забрави за телефона, компютъра, лошите мисли и неприятните задължения. Отвори очи и уши, наслади се на прекрасния слънчев ден и уличния музикант. Повярвай ми, ще се почувстваш <strong>щастлив</strong>.</p> <p><em>Източник: blagoevgrad-news.com</em></p>        