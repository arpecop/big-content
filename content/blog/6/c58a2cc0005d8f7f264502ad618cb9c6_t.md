---
title: c58a2cc0005d8f7f264502ad618cb9c6_t
mitle:  "10 простички правила на щастието"
description: "Щастието е химерно понятие. То е въпрос на светоусещане, на разбиране и на желание най-вече. Когато сме щастливи ни се иска да изкрещим на света, че е така, но не е нужно. Достатъчно е да БЛАГОДАРИМ на хората „виновни“ за щастието ни! Така ставаме още по-щастливи, защото правим щастливи и най-скъпите до нас същества. Да …"
image: "https://cdnone.netlify.com/db/2016/11/Щастие.jpg"
---

          <img src="https://cdnone.netlify.com/db/2016/11/Щастие.jpg"/>Щастие        <p>Щастието е химерно понятие. То е въпрос на светоусещане, на разбиране и на желание най-вече. Когато сме щастливи ни се иска да изкрещим на света, че е така, но не е нужно. Достатъчно е да БЛАГОДАРИМ на хората „виновни“ за щастието ни! Така ставаме още по-щастливи, защото правим щастливи и най-скъпите до нас същества.</p> <p>Да си щастлив не е трудно! Да усетиш, че си щастлив е въпрос на желание. Да бъдеш щастлив е дар! Правила за щастие в действителност няма. Това са по скоро съвети, за да видиш щастието стоящо на прага ти и чакащо да го пуснеш, да влезе. Ето и кои са те: <strong>Бъди благодарен!</strong> Не бива това, което желаеш да те накара да загърбиш това, което имаш пред себе си. <strong>Усмихвай се повече и се радвай на малкото!</strong> Усмивката е олицетворение на щастието. Тя не само прави нас щастливи, но заразява и околните с щастие. За да се усмихваме повече е нужно да обръщаме повече внимание на малките жестове в живота ни, защото именно те имат голямо значение. <strong>Живей за днес, без да съжаляваш за вчера или да планираш утре!</strong> Само така живеейки в днешния ден ще можем да оценим от дистанция миналите си грешки и успехи, и ще можем да изградим плановете си за бъдещето без да се разочароваме. <strong>Радвай се на залеза и на изгрева абсолютно всеки ден!</strong> Всеки един от нас се ражда и умира всекидневно с изгрева и залеза на слънцето. Радостта от всекидневното прераждане е велико чувство.</p>     <strong>Чети много!</strong> Книгите са извор на мъдрост – минала, сегашна и бъдеща. Само четящият човек е напълно щастлив, защото осъзнава щастието си.<p></p> <p><strong>Слушай музика, слушай ритъма на сърцето си и песента на птиците!</strong> Само музиката на душата умее да ни напомни, че сме живи, щастливи и пълноценни. Само песента на птиците е неповторима и радостта от мелодията е незабравима. <strong>Обичай хората!</strong> Да обичаш е най-великия дар за хората. Само любовта дарява и разкрива всичко онова, което дреме дълбоко в нас. Само тя отваря врати и руши прегради. <strong>Обичай себе си!</strong> Не обичаш ли себе си, не си способен да обикнеш истински и другите. Само, когато обичаш себе си, можеш да дариш любов. <strong>Осъзнай, че никой не е идеален на този свят!</strong> Идеални хора няма. Нито ти, нито околните са идеални. Всички грешим, но само когато признаваме и прощаваме грешките си, те са ползотворни. <strong>Учи се от грешките си и не ги повтаряй!</strong> Грешките са простими, но когато системно се повтарят, те не са грешки, а бреме за нас и околните. Само, когато признаеш и осъзнаеш една грешка, можеш да продължиш напред.</p>        