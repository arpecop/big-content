---
title: 8d57936102d16c44bb067906a3f86e16_t
mitle:  "Седмичен хороскоп за 20-26 ноември"
description: "Овен – Тази седмица в двойката може да възникнат сериозни въпроси за решаване относно бъдещето ви. Празниците изкарват на преден план всичко, свързано със семейството и не се учудвайте на повишените желания на половинката ви в тази насока. Ако вие сте на същото мнение – няма от какво да се опасявате. Ако мислите да изчакате, …"
image: "https://cdnone.netlify.com/db/2017/11/fall-autumn-red-season-e1511116554402.jpg"
---

          <img src="https://cdnone.netlify.com/db/2017/11/fall-autumn-red-season-e1511116554402.jpg"/>Снимка - Pexels        <p>Овен – Тази седмица в двойката може да възникнат сериозни въпроси за решаване относно бъдещето ви. Празниците изкарват на преден план всичко, свързано със семейството и не се учудвайте на повишените желания на половинката ви в тази насока. Ако вие сте на същото мнение – няма от какво да се опасявате. Ако мислите да изчакате, знайте, че това няма да продължи вечно и от вас все по-често ще се изискват отговори на съответните въпроси.</p> <p>Телец – През тази седмица, дълго чакана придобивка може да се отложи. Това е подходящ момент да се запитате дали не придавате прекалено голямо значение на материалните неща. Огледайте се около себе си и се попитайте от какво действително имате нужда. Не лоша идея ще бъде да направите тазгодишните подаръци за близките си със собствените си ръце. В общи линии сега е време, в което да обърнете повече внимание на духовното. В личен план някои от приятелствата ви може да не издържат теста, но не бива да съжалявате за това.</p> <p>Близнаци – Тази седмица на проверка ще бъде подложена толератността на общуването ви. Някой ще ви сподели тайна и е добре, колкото и да е голямо изкушението, да не се подавате да го разказвате дори на човек, който не познава първия. Не забравяйте, че никога не се знае кой кого може да срещне или какво може да разкаже на друг човек. В здравословно отношение не подценявайте захлаждането. Нека грижата за това да ви е топло бъде над тази за външния ви вид.</p> <p><strong></strong></p><strong>   </strong><p></p> <p>Рак – С компромиси се постигат много неща, но понякога заради тях остават малко от същността си. В търсене на сигурност може да загубите връзка с основните си желания. Понякога се налага да рискуваме, за да постигнем щастието си. Ако по-важно ви е да се чувствате спокойно ще трябва да направите някои жертви за себе си. Бъдете готови обаче да почувствате известна липса след време. Сега е добре за помислите и да претеглите на кое държите повече и с кое бихте могли или не да живеете в бъдеще.</p> <p>Лъв – Седмицата ще бележи преминаването от един етап в живота ви към друг. През първите три дни на периода може да се развихрите романтично, докато все още имате желание и съответната настройка. След сряда обстоятелствата ще насочат вниманието ви към дейности, свързани с висшето образование. Не се колебайте да осъществите намеренията си ако имате желание да продължите усъвършенстването си в тази насока. Някои от вас ще имат успешни контакти с чуждестранни представители. Смело планирайте пътуване в чужбина.</p> <p>Дева – Очаква ви една успешна седмица, благодарение на усилията, които сте положили през последните дни. Това не означава, че може да се отпуснете, но със сигурност ще усетите, че натоварването е намаляло. Периодът е добър за обсъждането на прекарването на предстоящите празници. Освен това е време да помислите за подаръците. Заложете на нещо малко, но със силно послание. Може да помислите да подпомогнете някой благотворителен базар с кауза, която ви е на сърцето.</p> <p><strong></strong></p><strong>   </strong><p></p> <p>Везни – През тази седмица си наложете някои ограничения. Ще имате силни желания, но те не са подходящи за осъществяване. Обстоятелствата ще ви подскажат на да намалите активността си – не ги пренебрегвайте. Сега е период, в който е добре да останете в рутината. Няма да ви е много лесно, тъй като към вас също ще валят предложения, но ще трябва да проявите сила на волята и да ги отхвърлите.</p> <p>Скорпион – Имате всички шансове да осъществите замислите си. Бъдете реалисти и не се вживявайте прекалено. Това важи, както в положителна, така и в отрицателна насока. Прекалените емоции може за отслабят силите и вниманието ви. От което ще загубите от удоволствието да се насладите изцяло на успеха си, което неминуемо ще се случи. В края на седмицата задължително си оставете време само и единствено за себе си. Опитайте се да изчистите мислите си от всички тревоги, но и очаквания.</p> <p>Стрелец – Седмицата ще е изключително благоприятна за личните ви отношения. Само във вторник има опасност да прекалите с израза на емоции, което може да доведе до неразбирателства. Във връзката ви нещата ще се развиват повече от добре. Все пак еуфорията в момента вероятно се дължи на сексуалната ви възхита от партньора. Опитайте се да погледнете по-реалистично на нещата и да не взимате важни решения само въз основа на чувствата ви.</p> <p><strong></strong></p><strong>   </strong><p></p> <p>Козирог – Седмицата ще засили активността в областта на образованието и повишаването на квалификацията ви. Няма знания, които да са в повече, така че смело преследвайте върховете, които сте си набелязали. С напредването на дните ефективността от работата ви ще нараства, така че използвайте периода за сключването на сделки.</p> <p>Водолей – Седмицата ще е изключително благоприятна особено ако се занимавате с интелектуална дейност. Сега е моментът да покажете колко много умеете, благодарение на желязната дисциплина, която сте спазвали в последните седмици. Не проявявайте излишна скромност. Напълно заслужавате похвалите и дори наградите си. В петък някой може да прояви агресивно поведение към вас. Не се подавайте на никакви провокации. Нямате нужда да се доказвате по този начин.</p> <p>Риби – Седмицата започва леко и приятно с големи намерения и очаквания от ваша страна. Щом имате нужда не спирайте да мечтаете и да рисувате плановете си. В четвъртък ще разберете, че няма как да реализирате всичко накуп. Цената ще е доста висока – с големи усилия на духа и тялото ви. Помислете добре дали не може да отложите нещо във времето. Щадете здравето и нервите си.</p> <p>източник: actualno.com</p>        