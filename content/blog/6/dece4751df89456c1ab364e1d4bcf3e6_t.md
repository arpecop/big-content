---
title: dece4751df89456c1ab364e1d4bcf3e6_t
mitle:  "Пет тайни, които уверените хора няма да ви кажат"
description: "Да си уверен в себе си е доста полезно, ако искаш да разбереш какво да правиш с живота си, каква е твоята цел, дали си с правилния човек и т.н. Увереността наистина върши работа. Тъй че, ето няколко тайни, които уверените хора няма да ви споделят. Защо ли? Защото са твърде заети да бъдат уверени, …"
image: "https://cdnone.netlify.com/db/2017/07/rock-731140_640-e1501016977192.jpg"
---

          <img src="https://cdnone.netlify.com/db/2017/07/rock-731140_640-e1501016977192.jpg"/>Снимка - Pixabay        <p>Да си уверен в себе си е доста полезно, ако искаш да разбереш какво да правиш с живота си, каква е твоята цел, дали си с правилния човек и т.н. Увереността наистина върши работа. Тъй че, ето няколко тайни, които уверените хора няма да ви споделят. Защо ли? Защото са твърде заети да бъдат уверени, казва влогърът Infinite Waters. Ето първата част от неговия списък.</p> <p><strong>Тайна №1. Те не винаги са били толкова уверени.</strong></p> <p>Увереността отнема време. „Когато започнах да снимам клипове, бях страшно стеснителен. Чувствах се като агънце, изгубено в гората. Сега с всяка година увереността ми заяква като мускул”. <strong>Мислете за увереността като за мускул, който расте с тренировките</strong>. Уверените хора обикновено са специалисти в нещо. Изберете област, която ви интересува и практикувайте. Ставайте все по-добри. Тренирайте мускула на увереността.</p> <p><strong>Тайна №2. Те вярват в себе 100%.</strong></p> <p>Лесно е да се каже, нали? Как можете да повярвате в себе си на 100%? Ето един начин: <strong>каквото и да правите, опростете го</strong>. Много хора, които не са достатъчно уверени, правят нещата по-трудни, отколкото е нужно – и така лесно се провалят. Уверените хора осъзнават, че простотата е много по-близо до съвършенството.</p>     <p><strong>Тайна №3. Те се хранят здравословно.</strong></p> <p>Уверените хора се хранят добре, за да се чувстват добре. Когато се тъпчеш с хамбургери и чипсове, не можеш да се чувстваш добре отвътре. Увереността да знаеш, че даваш на тялото си качествена храна – <strong>плодове, зеленчуци, цели зърнени храни</strong> – не може да се замени с нищо друго.</p> <p><strong>Тайна №4. Те са вложили 10 хиляди часа труд.</strong></p> <p>Специализирайте в нещо, което ви интересува и вложете 10 000 часа труд. Практикувайте всеки ден. Цигуларят не може да направи това, което прави баскетболистът. Баскетболистът не може да направи това, което прави цигуларят, защото за това се изискват часове практика. <strong>10 хиляди часа</strong> – това е времето, което е нужно, за да програмирате подсъзнанието си и да станете майстор в това, което правите. Искате да постигнете увереност за три минути? Успех!</p>     <p><strong>Тайна №5. Те правят много грешки.</strong></p> <p>Парадоксално, но за уверените хора грешките са като втора природа. Колкото повече грешки правите, толкова повече увереност градите. Уверените хора приветстват грешките, защото откриват нови начини как, да речем, да не правят нещо.</p> <p><strong>Много хора не са уверени, защото искат да са перфектни.</strong> Те се стремят никога да не допуснат грешка и в крайна сметка стават ужасно несигурни. Ако правиш купища грешки, в един момент си казваш „Голяма работа, какво от това!“ и започваш да се чувстваш комфортно с грешките си. След което усвояваш майсторството да се учиш от грешките си и постепенно ставаш наистина уверен.</p> <p>Източник: http://www.obekti.bg</p>        