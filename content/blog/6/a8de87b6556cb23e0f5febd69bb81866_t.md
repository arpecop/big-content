---
title: a8de87b6556cb23e0f5febd69bb81866_t
mitle:  "Нe искам повече да доказвам, че съм силна"
description: "Еманципирайте се жени, еманципирайте се с цялата сила, която притежавате, защото тогава ще осъзнаете, че можете да се справите с всичко. Но това е ценен урок, урок, който ще преобърне представите ви за живота и ролята на мъжа в него. Бях на гости с жена ми на една приятелка. Тя е на 40 години, разведена …"
image: "https://cdnone.netlify.com/db/2017/05/woman-422708_640-e1493933134608.jpg"
---

          <img src="https://cdnone.netlify.com/db/2017/05/woman-422708_640-e1493933134608.jpg"/>Снимка - Pixabay         <p><em>Еманципирайте се жени, еманципирайте се с цялата сила, която притежавате, защото тогава ще осъзнаете, че можете да се справите с всичко. Но това е ценен урок, урок, който ще преобърне представите ви за живота и ролята на мъжа в него.</em></p>   <p>Бях на гости с жена ми на една приятелка. Тя е на 40 години, разведена е и отдавна няма сериозна връзка с мъж. Но тя е силна жена, отгледа сама детето си, изгради собствена фирма и осигури дом и спокойствие в него. Можеше да се каже, че е успяла в живота си.</p> <p>Хапнахме, пийнахме, поговорихме за живота. Но в очите й имаше тъга. Тя наблюдаваше мен и жена ми и сякаш нещо се надигна в нея.</p>     <p>Тя отвори темата за жените победителки и успелите жени, постигнали всичко с двете си ръце и ум. Но не говореше толкова уверено, толкова смело, както преди 10 години, когато се беше разделила със съпруга си. След още няколко чашки вино, тя намери смелост и започна своята горчива изповед:</p> <p>– Не искам вече да съм еманципирана… – и избухна в сълзи – Видях какво е. Хубаво е да успяваш и да постигаш всичко със собствените си две ръце… Да си силна, да си борбена… Да, сладки са победите. Но ми омръзна да върша мъжката работа, омръзна ми да съм и баща и майка. Нещо ми липсваше през цялото време. Искам да съм жена, искам отново да се чувствам закриляна, искам отново някой да се грижи за мен… Искам отново да стана принцеса, да съм нежна и красива, не силна, искам да съм в обятията на мъжа до мен и да усещам сигурността и топлината му.</p>     <p>Тя не спираше да плаче, защото цялото й същество жадуваше да бъде отново жена, защото това беше урок, който беше учила цели 10 години.</p> <p>– Провалих се, провалих се… защото бях прекалено самоуверена и горда, не си позволявах да показвам, че имам нужда от помощ, мъчех се сама, моят живот беше мъчение. Заради егото си изпуснах толкова прекрасни моменти от живота… за да доказвам колко съм силна. И сгреших.</p> <p><em>Колкото и да е силна една жена, дори и да се справя с всичко сама, тя е жена… И дълбоко в себе си иска да е кралица в кралството на някой силен, добър и справедлив крал…</em></p>  автор: Александър Проданов източник : gnezdoto          