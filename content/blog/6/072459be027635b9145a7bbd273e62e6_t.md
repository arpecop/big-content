---
title: 072459be027635b9145a7bbd273e62e6_t
mitle:  "По-простото е винаги по-сложно за достигане"
description: "По-простото е винаги по-сложно за достигане в живота, защото е именно изключително просто. Така например трупането на голямо богатство изглежда, като детска играчка, пред сложността да се помириш със себе си например. За да опростим живота си и да изчистим прекалената усложненост в него е нужна целенасочена борба – първо вътре в нас, а после …"
image: "https://cdnone.netlify.com/db/2017/04/summer-1458129_640-e1491657594681.jpg"
---

          <img src="https://cdnone.netlify.com/db/2017/04/summer-1458129_640-e1491657594681.jpg"/>Снимка - Pixabay        <p>По-простото е винаги по-сложно за достигане в живота, защото е именно изключително просто. Така например трупането на голямо богатство изглежда, като детска играчка, пред сложността да се помириш със себе си например. За да опростим живота си и да изчистим прекалената усложненост в него е нужна целенасочена борба – първо вътре в нас, а после и с всички околни. Днес сме прекалено заобиколени от вещи, от съмнения, от обвивката на нещата и сме меко казано слепи за простичкото си ежедневно съществуване. Преди живота е бил изключително прост, хората не са били елементарни, напротив били са много по-богати душевно. Как са го постигали? Живеейки свободни от консумацията на хиляди вещи, енергията на околните и постоянния стрес, че закъсняваш за нещо и някъде.</p>     <p>За да достигнем така сложното за достижение по-просто в живота ни е нужно да се отърсим от негативното си мислене на жертви на първо място. В голяма степен именно негативната ни нагласа е тази, която ни прави слепи за малките неща, като усмивката, радостта от живота и мира със себе си. По своя размер те са нищожни за нас, но от гледна точка на Вселената са колосални явления. По-простото е винаги по-сложно за достигане, защото е дълбоко заровено в единия ъгъл на съзнанието ни. Ние го пазим там под ключ и не му позволяваме да излезе наяве, защото е израз на слабост за нас. Слабост, която в днешното консуматорско общество е неразбираема и нежелана.</p>     Ако прекарвате по-малко време пред телевизора и компютъра, говорите смислени неща и не давате празни обещания – ще усетите един по-лек живот. Този живот ще бъде воден единствено от инстинкта ви да бъдете себе си, да обичате и да сте пълноценни. Колкото по-малко вещи, толкова по-смислен живот. За да постигнете така сложната простота в живота си не се ангажирайте с крайни срокове, не се състезавайте със себе си, забравете за това, че човек е мултифункционален робот. Човека е просто човек и трябва да се държи човешки. Вгледайте се дълбоко в себе си и ще откриете, че по-простото е винаги по-сложно за постигане, само и единствено защото ние така го виждаме и обграждаме със невидими стени. Веднъж разрушим ли тези стени, всичко ни се изяснява, като на длан.<p></p>        