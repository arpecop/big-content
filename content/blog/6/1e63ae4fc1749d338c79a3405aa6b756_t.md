---
title: 1e63ae4fc1749d338c79a3405aa6b756_t
mitle:  "Коледа идва! Накичи с имел, запази любовта!"
description: "От древни времена имелът е считан за вълшебно растение, обвито в тайнствени истории. Според поверията то дарява живот и плодородие, използва се като антиотрова и силен афродизиак. Но от всички истории, разказвани за имела една от най-красивите е свързана с Коледа. По традиция на Коледа под рамката на вратата се закача клонка или венче от …"
image: "https://cdnone.netlify.com/db/2017/12/berry-1286491_960_720.jpg"
---



<p>От древни времена имелът е считан за вълшебно растение, обвито в тайнствени истории. Според поверията то дарява живот и плодородие, използва се като антиотрова и силен афродизиак. Но от всички истории, разказвани за имела една от най-красивите е свързана с Коледа. </p>
<p><img src="https://cdnone.netlify.com/db/2017/12/berry-1286491_960_720.jpg" alt="" width="960" height="720" class="alignnone size-full wp-image-2653" srcset="https://cdnone.netlify.com/db/2017/12/berry-1286491_960_720.jpg 960w, https://cdnone.netlify.com/db/2017/12/berry-1286491_960_720-400x300.jpg 400w, https://cdnone.netlify.com/db/2017/12/berry-1286491_960_720-768x576.jpg 768w" sizes="(max-width: 960px) 100vw, 960px"/></p>
<p>По традиция на Коледа под рамката на вратата се закача клонка или венче от имел и всяка двойка, която мине под имела трябва да се целуне в знак на трайно приятелство или романтично чувство. От ХVІІІ век датира английското вярване за магическата сила на целувката под имелово клонче. Вярвало се, че ако някое момиче остане нецелунато в Коледната вечер, няма да се омъжи през идната година. А ако по някаква причина клончето имел се запали и изгори, двойките, които са се целунали под него никога няма да се оженят. Независимо дали вярваме или не в магическата сила на ритуала, целувката под клончето винаги носи много веселие в Коледната нощ. Обичаят е характерен за много от европейските страни и за Канада. </p>
<p>Обичаят с целувка под имела първоначално е свързван с гръцкия фестивал в Сатурналия, възприеман е и като примитивен брачен обет. </p>
<p>В Скандинавия белият имел бил считан за свещено растение и бил посветен на Слънчевия Бог Балдър, бог на мира. Легендата разказва, че Балдър бил убит именно със стрела от бял имел. За щастие обаче майка му успяла да го спаси, а сълзите, които проляла се превръщали в белите плодове на растението. Радостта на жената била така голяма, че тя дарявала с целувка всеки, който минел под дървото.</p>
<p>Латинското наименование на имела е Viscum, което може да се преведе като лепило за птици. В действителност сокът от смачканите плодове на имела се смесвал с мед и други съставки и се получавало чудесно лепило, с което хората мажели клоните на дърветата, а накацалите птици попадали в хитрия капан. </p>
<p>Старите предания приписват чудодейна сила на имела – да предпазва от магия и болести. Но във всяка приказка се крие и по малко истина, така и днес екстрактът от имел намира приложение в медицината и по-точно при лечение на ракови заболявания. При някои видове рак екстрактът от растението успява да спре разрастването на тумора.</p>
<p>Келтите също ценели растението, особено ако растяло върху дъб. Вярвало се, че то носи късмет на ловците. </p>
<p>След всичко казано до тук не би трябвало да е изнедваща важната роля на имела в комиксите с Астерикс и Обеликс. Именно имелът бил важната съставка във вълшебния елексир, приготвен от друида Миракуликс и даващ изключителна сила на всеки, който отпие от него.</p>



