---
title: 0f26dccc3de7346bcc37168cc076eb96_t
mitle:  "Любовта не е да искаш, а да даваш"
description: "Любовта е да даваш, много да даваш! Дори и малко да имаш, да си готов да го дадеш на любимия, без да се замислиш, без да искаш нещо в замяна.Любовта е да даваш от времето си, колкото и ценно да е то. Ако обичаш някого, ти искаш да прекарваш много от времето си с него, …"
image: "https://cdnone.netlify.com/db/2017/05/flower-8539_640.jpg"
---

          <img src="https://cdnone.netlify.com/db/2017/05/flower-8539_640.jpg"/>Снимка - Pixabay        <p>Любовта е да даваш, много да даваш! Дори и малко да имаш, да си готов да го дадеш на любимия, без да се замислиш, без да искаш нещо в замяна.Любовта е да даваш от времето си, колкото и ценно да е то. Ако обичаш някого, ти искаш да прекарваш много от времето си с него, защото с него се чувстваш най-добре, най-хубаво.</p>  <p>Любимият е човекът, който прави дните ти по-красиви, затова отделяй от времето си за него, никога не го пренебрегвай!</p>  <p>Любовта е да даваш от вниманието си, да изслушваш любимия, когато ти разказва как е минал денят му, когато нещо му тежи, да си там, да го чуваш и да го подкрепяш.</p>     <p><strong>Любовта е да подариш сърцето си, дори да знаеш, че то може да бъде разбито</strong>. Ако обичаш някого, дай му любовта си, показвай чувствата си, показвай му, че го обичаш и цениш с мили жестове, с думи, без думи. Дай му сърцето си, дай му душата си и ако той те обича, ще направи същото.</p> <p>Любовта е да дадеш разбиране. Дори когато сте на различно мнение, дори когато ти е трудно, опитай се да разбереш любимия човек, бъди добър с него.</p> <p><strong>Любовта е един голям компромис, който взаимно трябва да правите. Един ден ще отстъпиш ти, а другия – половинката.</strong></p> <p>Любовта е да дадеш прошка. Понякога, колкото и да се обичаме, можем да се нараним, да кажем нещо в гнева си, нещо, което не мислим, да сгрешим по някакъв начин.</p>     <p>Въпреки това, ако обичаме силно, ние трябва да се научим да прощаваме. Защото никой не е безгрешен и понякога любимият човек може да направи грешка, а друг път ти може да сгрешиш. Но няма нищо по-хубаво от това да се извиним и да си простим искрено!</p> <p>Любовта не е да искаш, а да даваш!Ако направим нещо мило за любимия човек, не трябва да искаме и той да го направи веднага, не бива да искаме нещо в замяна. Когато той го почувства, просто ще го направи.</p> <p><strong>Не казвайте „Искам да ме обичаш!“, „Искам да мислиш само за мен!“, „Искам да ми направиш изненада!“, „Искам да ми подариш сърцето си!“</strong></p> <p>Вместо това просто обичайте и се оставете да бъдете обичани. Ако сте с правилния човек, той ще направи всички тези неща, без да искате нищо от него.Той просто ще ви дава, много ще ви дава!</p> <p>източник: http://iwoman.bg</p>        