---
title: 26862a4c9a3ada522616299a6bb64766_t
mitle:  "Погледни от светлата страна на нещата – ако всичките ни мечти се сбъдваха нямаше да има, за какво да мечтаем"
description: "Погледни от светлата страна на нещата веднъж ми каза близък приятел. Да погледнеш от светлата страна не е лесно, но пък определено си заслужава усилието. Светлата страна е нещо много положително и ни зарежда с нужната ни жизнена енергия. Трудно е все пак, когато мечтите ти се сгромолясват пред очите ти, да седиш и да …"
image: "https://cdnone.netlify.com/db/2017/02/ako-mechtite-ni-se-sbudvaha.jpg"
---

          <img src="https://cdnone.netlify.com/db/2017/02/ako-mechtite-ni-se-sbudvaha.jpg"/>ако всичките ни мечти се сбъдваха нямаше да има, за какво да мечтаем        <p>Погледни от светлата страна на нещата веднъж ми каза близък приятел. Да погледнеш от светлата страна не е лесно, но пък определено си заслужава усилието. Светлата страна е нещо много положително и ни зарежда с нужната ни жизнена енергия. Трудно е все пак, когато мечтите ти се сгромолясват пред очите ти, да седиш и да наблюдаваш това с усмивка. Още по-трудно е, обаче да продължиш живота си с огорчение и разочарование. Всеки един от нас мечтае и прави планове за бъдещето. Едва ли има човек, който дори и едно мъничко желание си няма, но пък наистина ако всичко, което мечтаем стане реалност – за какво ще мечтаем тогава?Мечтите са хубави, защото са недостижими и нереални понякога. Дори и най-неизпълнимата мечта е тласък и порив за борба, за живот, за стремеж и за развитие. Малкото зрънце надежда, което всяка мечта посява в нас, расте бавно, укрепва и се развива в прекрасно зелено дърво или се превръща в пуст бурен на безнадеждност.</p>     <p>Затова хората мечтатели са благословени! Те са от този тип слънчеви хора, които не се спират пред нищо и никой и следват химери. Борят се с вятърни мелници, като Дон Кихот и гледат от светлата страна на нещата, като Мечо Пух. Прииска ли ви се да познавате един такъв човек – смел, безстрашен и безотговорен. Човек, който е прегърнал живота и черпи от него с пълни шепи. Вгледайте се в себе си, този човек сте вие, но сте забравили за тази си същност, сред многото ежедневни грижи, сред хаоса на ежедневието, сред липсата на всичко и всички. Потърсете дълбоко в душата си онзи лъч ослепителна светлина и ще погледнете на живота си от друг ъгъл, през друга призма и с други очи. „Ако чакаш точния момент ще те задминат други, които не го чакат“ – казва великия Уди Алън и е болезнено прав. Чакането, мрънкането, самосъжалението и страха да живеем, няма да ни донесат нищо добро.</p>     <p>Просто трябва да се изправим пред себе си и да си признаем, ние сме хора имаме много слабости, но и много добри страни. Ние можем да бъдем много силни, но и много раними. И точно това ни е хубавото да сме човеци, защото сме истински, защото можем смело да мечтаем и да следваме мечтите си. Погледни от светлата страна на нещата още днес и още тази секунда. Отключи в себе си светлината и повярвай в съдбата си. Винаги и след всичко има изход. Понякога, колкото и да боли и сърцето да кърви, отново настъпва утрото и нещо в сърцето ти трепва. Погледни от светлата страна на нещата и виж красотата на света. Ето и един цитат от Мечо Пух, над който да помислите! Защо ли нещата трябва да се променят? – пита плахо Прасчо. Мечо Пух размисли дълбоко и каза: Така имат възможност да станат по-добри!</p>        