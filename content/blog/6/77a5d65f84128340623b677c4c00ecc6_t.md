---
title: 77a5d65f84128340623b677c4c00ecc6_t
mitle:  "Истинската причина защо жените губят интерес към мъжете"
description: "Знам, че много мъже и жени вероятно ще се обидят за това, което съм на път да разкрия. Но нека първо да кажа, че в никакъв случай не съм женомразка. Обичам мъжете! Нека е ясно! Аз съм майка на момче, имам прекрасен баща, ценя мъжете в цялото им съвършенство, състрадателност, креативност, грижовност, чувственост и старателност, …"
image: "https://cdnone.netlify.com/db/2017/05/woman-1566156_640.jpg"
---

          <img src="https://cdnone.netlify.com/db/2017/05/woman-1566156_640.jpg"/>Снимка - Pixabay        <p><strong>Знам, че много мъже и жени вероятно ще се обидят за това, което съм на път да разкрия.</strong> Но нека първо да кажа, че в никакъв случай не съм женомразка.</p> <p>Обичам мъжете! Нека е ясно!</p> <p>Аз съм майка на момче, имам прекрасен баща, ценя мъжете в цялото им съвършенство, състрадателност, креативност, грижовност, чувственост и старателност, аз имам много приятели мъже. Така че в никакъв случай не бих могла да изпитам лоши чувства към мъж.</p> <p>Всъщност няма и причина затова, тъй като всички ние съдържаме в себе си и мъжка, и женска енергия.</p> <p>Тази автентичност ни прави човешки същества. <strong>Вътре в нас, ние носим и мъжкото, и женското начало,</strong> което ни сближава и ни кара да влюбваме, да изпитваме влечение към противоположния пол, кара ни да се впускаме в дълбоки връзки, да се впускаме в дълбоки преживявания. Но и понякога ни кара – след време – да губим интерес към мъжете.</p> <p>И това, категорична съм, няма нищо общо със сексуалния живот, с финансовото им състояние, с фигурата им или колко често спортуват. <strong>Жените въобще не са толкова повърхностни, когато решават категорично развоя на връзките си.</strong></p>     <p><strong>Истината е, че жените имат сходни емоционални, интелектуални и социални потребности.</strong> Те имат много близки, почти еднакви искания и изисквания в отношенията си с човека до себе си:</p>  <strong>Приятелство</strong> (да изпитват чувството за общност и родство), <strong>Умствено стимулиране</strong> (да се чувстват включени в обща дейност, ангажираност и разговор с половинката си), <strong>Потвърждение</strong> (да усещат, че съществуват в интересите на мъжа до себе си, че са атрактивни) <strong>Взаимност</strong> (да усещат романтика, спокойствие, отдаденост).  <p>В някакъв момент от взаимоотношенията, мъжете спират да проявяват някоя от следните функции във възприятието на жената и така нейните психологически нужди малко по малко се усилват. <strong>Така се стига до етап, в който тя осъзнава, че нито има какво повече да даде в тази връзка, нито какво повече да получи емоционално от човека, с когото досега е споделяла живота си.</strong></p>     <p>Всеизвестен факт е, че мъжете понякога дори и да “напускат” връзката физически, не се отдалечават емоционално от жената, която обичат. При жените нещата стоят по друг начин – те на първо място преценят дали емоционалният им интерес е достатъчен, за да бъдат с този мъж и ако той не отговаря на потребностите им, напускат взаимоотношенията завинаги.</p> <p>Но да се върнем към основите: когато в общия живот липсва укрепналото приятелство, когато двойката не се стимулира мисловно взаимно, когато жената се чувства непризната и креативността във взаимоотношенията е изчезнала, това създава предпоставка отношенията да станат скучни и безперспективни за жената.</p> <p><strong>И колкото да се опитва да се самоубеди, че тези 4 фактора не са всичко, което ѝ е необходимо, че има много по-важни и значими неща от тях в любовта, защо тогава толкова много жени остават неудовлетворени от подобен тип връзки.</strong></p> <p>И макар повечето жени да са възпитани да търсят стабилността в един партньор, понякога това не е емоционално достатъчно за техните възприятия, понякога това се явява твърде стара традиция, която не може да надвие потребността от задоволително сексуално и емоционално общуване.</p>     <p>Жените са дълбоки, земни, интуитивни души.</p> <p><strong>И именно тази дълбочина и интуиция ги кара да превръщат взаимоотношенията си в нещо, което мнозина биха определили като твърде сложно.</strong> Жените търсят и се нуждаят от повече на ниво душевност. Те търсят повече във взаимоотношенията и взаимодействията с мъжете. <strong>Търсят духовен и емоционален обмен.</strong></p> <p>В интерес на истината, дори и всичко това да звучи наистина неразбираемо, формулата една жена да има нестихващ интерес към един човек са точно тези белези: приятелство, умствено стимулиране, признание и творчество.</p> <p>Но да се случват свободно, искрено и без скрити цели. Това гарантира автентичността и единството във връзката.</p> <p>Не че една жена не би могла да съществува и в другия тип взаимоотношения, но <strong>тези, покриващи 4-те показателя, са много по ярки и пълноценни.</strong></p> <p><em>Автор на статията е лайф коучът Мелани Крисчън; Източник: themindsjournal.com</em> <em>Авторският превод: https://vitamorena.com/</em></p>        