---
title: 0591c9b0a1b29f54bb161ce2cbe9b8f6_t
mitle:  "7 битки, които само високоинтелигентните хора разбират"
description: "Да си умен носи огромни ползи, но не винаги е лесно. Ето например седем проблема, с които високоинтелигентните хора често се сблъскват и някои начини за решаването им. 1. Високоинтелигентните хора може да се окажат под по-голямо напрежение за постигането на успех. За хора, които винаги са се справяли добре в училище или в университета, …"
image: "https://cdnone.netlify.com/db/2017/10/read-369040_640-e1507631333392.jpg"
---

          <img src="https://cdnone.netlify.com/db/2017/10/read-369040_640-e1507631333392.jpg"/>Снимка - Pixabay        <p>Да си умен носи огромни ползи, но не винаги е лесно. Ето например седем проблема, с които високоинтелигентните хора често се сблъскват и някои начини за решаването им.</p> <p><strong>1. Високоинтелигентните хора може да се окажат под по-голямо напрежение за постигането на успех.</strong></p>  <p>За хора, които винаги са се справяли добре в училище или в университета, може да има огромен натиск за постигане на успех. Очакванията на родители, приятели и учители обикновено са много високи и това често причинява страх от провал. Този страх понякога се оказва причина за загуба на мотивация и отказ от преследване на целите.</p> <p>За да се преодолее тази пречка, е важно да имате добре балансиран живот. Ничий живот не се върти само около академичния успех и намирането на други начини за оценка на себе си може да ви помогне да останете самоуверени и мотивирани. Фокусирайте се върху любовта към работата си, вместо върху резултата. Това също помага да запазите чувство за перспектива, когато нещата не се развиват по план. Високоинтелигентните трябва да упражняват умения като комуникация и нетуъркинг така, както другите упражняват математиката.</p>     <p><strong>2. Високоинтелигентните може да срещат повече трудности в намирането на приятели.</strong></p>  <p>Умните хора обикновено търсят връзка с хора, които виждат като равни по интелект на себе си. Те може да смятат, че не си струва усилието да се търсят връзки с хора с по-ниска интелектуална мощ от своята. Това обаче понякога води до изолация и самота.</p> <p>За да преодолеете този момент, може да се фокусирате върху други умения, различни от интелекта. Всеки има нещо, заради което е ценен. Приятел с добри комуникации например, може да помогне да си прекарате добре и като цяло да подобри социалния ви живот. Да цените различните умения у останалите около вас може да помогне да балансирате живота си.</p> <p><strong>3. Високоинтелигентните може да са перфекционисти.</strong></p> <p>Тъй като умните хора са добри в анализирането на нещата, те бързо откриват грешките и проблемите. Тъкмо по-тази причина те може да имат чувството, че нещата които правят не са достатъчно добри, защото не са перфектни. Този вид перфекционизъм обаче, може да доведе до преработване, чувство на неудовлетвореност и ниско самочувствие.</p> <p>За да преодолеете проблема, трябва да сте реалисти по отношение на работата и времето, което прекарвате вършейки я. Високоинтелигентните трябва да могат да знаят кога свършеното е по-скоро „достатъчно добро“, отколкото перфектно.</p> <p>Когато тръгвате срещу даден проблеем е добре да мислите какво се очаква от крайния резултат – така е по-лесно да прецените дали свършеното е „достатъчно добро“.</p>     <p><strong>4. Високоинтелигентните често страдат от „парализа от анализа“.</strong></p> <p>За умните хора често е трудно да взимат решения, защото винаги анализират информацията и се стремят да вземат най-доброто решение. Такова обаче не винаги е възможно в нашия модерен комплексен свят. Това може да доведе високоинтелигентните хора до фрустрация и парализа при взимането на решения.</p> <p>За да преодолеете този проблем трябва да помните, че често верният отговор не е само един. Фокусирайте се върху взимането на „най-доброто решение на базата на наличната информация“ – това може да ви помогне да разбиете парализата. Виждането на всяка грешка като трупане на безценен опит също може да е от полза.</p> <p><strong>5. Може да е трудно за високоинтелигентните хора да имат връзка.</strong></p> <p>Умните хора анализират прекалено много, което може да ги направи прекалено критични. В допълнение те са особено бързи в забелязването на проблемите, което ги кара да изглеждат негативисти в очите на околните. Високоинтелигентните може да вярват, че има само един правилен начин да се правят нещата. Тези заплахи често водят до конфликт и обикновено не са конструктивни от гледна точка развитието на сериозна връзка. Умният човек вижда бързо негативните неща и може да се окаже подозрителен по отношение на другите. Затова е трудно да им се довери и да оцени това, което те правят. В крайна сметка опасността да останете сами е голяма.</p> <p>За да преодолеете тази опасност трябва да бъдете отворени към идеите на другите и да се откажете от вярването, че има само един правилен начин да се правят нещата. Трябва да търсите и да оценявате добрите страни на другия човек, което определено помага за една връзка да е позитивна. Комуникацията е от особено значение във всяка връзка, за да могат и двете страни да се чувстват ценени. Това коства усилия, но си струва.</p>     <p><strong>6. За високоинтелигентните е по-трудно да бъдат щастливи.</strong></p> <p>Поради повечето причини, които вече дискутирахме, като трудностите в развиването на пълноценна връзка или перфекционизма, на високоинтелигентните хора може да им е трудно да се чувстват щастливи. Изолацията и депресията може да се превърнат в реален проблем.</p> <p>За да се борите с това, е нужно да не се криете от проблемите, прекарвайки прекалено много време пред компютъра и избягвайки социални ситуации. Хората, дори тези с висок коефициент на интелигентност, сме социални животни, така че полагането на усилия да бъдем част от групата или общността носи вероятност за по-високи нива на щастие. В крайна сметка не всичко в живота се свежда до постигането на резултати. Отделянето на време за неща, които просто носят радост ще повиши позитивните емоции, което също прави успеха по-вероятен.</p> <p><strong>7. Всеки забелязва грешките на умните хора.</strong></p> <p>Хората ще видят всяка миниатюрна грешка, която високоинтелигентните биха направили. Трудно е за умните, защото това увеличава страха им от провал и засилва техния перфекционизъм. Високоинтелигентните хора базират самооценката си на интелекта, затова всяка грешка може да ги удари силно.</p> <p>Това се преодолява като помните, че ако някой ви сочи с пръст за направена грешка, това е негов или неин проблем, не ваш. Често околните ревнуват или завиждат за вашия интелект и свалянето ви на земята ги кара да се чувстват по-добре. Ако това все пак се случи, признайте си грешката – това е най-бързият начин другите да спрат да критикуват.</p> <p>Да си умен има своите предимства и недостатъци като всяко друго нещо. Тайната да си щастлив и успешен интелигентен човек е в това да изграждаш силни страни и да преодоляваш слабостите, което се отнася за всички хора. Интелигентността не е всичко – трябват ти още умения като емпатия и разбиране, асъщо и добри комуникации. Използвайте интелектуалната си сила за работа върху слабостите, които имате.</p> <p>източник: megavselena.bg</p>        