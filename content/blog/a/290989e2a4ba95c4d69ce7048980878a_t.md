---
title: 290989e2a4ba95c4d69ce7048980878a_t
mitle:  "Книгата действа успокояващо"
description: "Заедно с това увеличава и продължителността на живота! До този извод стигнали учени от университета в Йейл, САЩ. Любопитният експеримент продължил 12 години През този период на фокус били различни аспекти от живота на няколко целеви групи. Един от критериите за оценка на качеството им на живот били именно книгите. Резултатите се оказали повече от …"
image: "https://cdnone.netlify.com/db/2017/08/reading-1698771_640-e1501590012544.jpg"
---

          <img src="https://cdnone.netlify.com/db/2017/08/reading-1698771_640-e1501590012544.jpg"/>Снимка - Pixabay        <p><em>Заедно с това увеличава и продължителността на живота! До този извод стигнали учени от университета в Йейл, САЩ.</em></p> <p><strong>Любопитният експеримент продължил 12 години</strong></p> <p>През този период на фокус били различни аспекти от живота на няколко целеви групи. Един от критериите за оценка на качеството им на живот били именно книгите. Резултатите се оказали повече от любопитни. На базата на статистическите данни учените доказали, че четящите хора живеят с две години повече от останалите. Съответно и нивото на смъртност сред любителите на книгите е по-ниско – с цели 23%.</p> <p><strong>Отдавна са известни и други ползи от книгите</strong></p> <p>Например способността им да подобряват концентрацията ни. Хората, които четат, могат да останат съсредоточени много по-дълго от предпочитащите телевизията или мобилните си устройства. За да се случи това обаче е важно да подбираме книги според своя вкус, които ни позволяват да се потопим напълно в сюжетната линия и да забравим за съществуването на останалия свят.</p> <p><strong></strong></p><strong>   </strong><p></p> <p><img src="https://lira.bg/wp-content/uploads/2017/02/298683416-origin-1471680909.jpg"/></p> <p><strong></strong></p><strong>   </strong><p></p> <p><strong>Развиват и креативността ни</strong></p> <p>Четенето поощрява мозъка да ражда картини и идеи, вдъхновени от написаното в едно произведение. За сравнение, гледането на телевизия е еднопланово, при него мозъкът е пасивен и не създава нови образи.</p> <p>Има и научна студия, посветена на книгите като средство за смъкване нивото на стреса в човешкия организъм. Дело е на учените от университета в Съсекс, Великобритания. Според тях само след шест минути четене сърдечният ритъм се успокоява, отпускат се и мускулите. Твърди се, че самият контакт с една книга вече действа успокояващо и релаксира – на практика преди да сме започнали да четем…</p> <p><strong>Нужна е търпеливост и практика</strong></p> <p>Точно както е със спорта. Четенето безспорно подобрява уменията ни, прави ни и по-добри… Да не говорим за това, че само един прочетен ред – дори в някой роман, може да обясни въпроси, над които си блъскаме главата цял живот.</p> <p>източник: lira.bg</p>        