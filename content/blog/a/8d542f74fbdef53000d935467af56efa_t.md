---
title: 8d542f74fbdef53000d935467af56efa_t
mitle:  "Ошо: Никой не е тук, за да изпълнява очакванията на някой друг"
description: "Енергията ви е съвършена. Има само един проблем – не слушате собствения си глас, а трябва да го правите. Не се обърквайте от други неща – следвайте собствените си чувства. Ако се чувствате щастлив, бъдете щастлив; не мислете за нищо друго. Ако се чувствате тъжен, бъдете тъжен; не мислете за другите, за техните очаквания. Вашата енергия тече …"
image: "https://cdnone.netlify.com/db/2017/12/flowers-1193840_640-e1513285839713.jpg"
---

          <img src="https://cdnone.netlify.com/db/2017/12/flowers-1193840_640-e1513285839713.jpg"/>Снимка - Pixabay        <p>Енергията ви е съвършена. Има само един проблем – не слушате собствения си <strong>глас</strong>, а трябва да го правите. Не се обърквайте от други неща – следвайте собствените си чувства.</p> <p>Ако се чувствате щастлив, бъдете щастлив; не мислете за нищо друго. Ако се чувствате тъжен, бъдете <strong>тъжен</strong>; не мислете за другите, за техните очаквания.</p> <p>Вашата енергия тече по идеалния начин, но вие твърде много се съобразявате с другите, така че понякога се потискате, понякога сте псевдо-вие, <strong>неавтентичн</strong>и.</p> <p>Гледате в<strong> очите</strong> на другите и после се опитвате да изпълните тяхната представа за вас. Това е проблемът.</p>     <p>Никой не е тук, за да изпълнява нечии други очаквания. И човекът, който се опитва да изпълни очакванията на някой друг винаги ще бъде <strong>нещастен</strong>, защото няма да бъде верен на себе си.</p> <p>Той няма да уважава себе си, а да показваш неуважение към себе си е да показваш неуважение към <strong>Бог</strong>. И наказанието е нещастие. Уважавай себе си. Това не означава да бъдеш груб с другите, просто означава да бъдеш мек към себе си. Бъди нежен към себе си.</p> <p>Вие имате извънредна нужда да развиете чувство на <strong>нежност</strong> към себе си. Вие сте твърде деликатен към другите, но много строги към себе си. Това е нещо, на което всички сме научени, да бъдем строги съм себе си и внимателни с другите, което е абсолютна глупост.</p>     <p>Ако не сте мек със себе си, мекотата към другите е просто <strong>шоу</strong>, представление, лицемерие. И няма да направи щастливи нито вас, нито другите, защото те ще разберат играта, особено тези, които са ви най-близки, тези които ви обичат винаги ще могат да прозрат играта.</p> <p>Вие ще бъдете <strong>фалшив</strong> и тях няма да ги удовлетворява вашия фалш, защото фалшът никога не е могъл да удовлетвори никого. За да бъдете наистина нежен и грижовен към другите, човек трябва първо да бъде нежен и грижовен към себе си. Ето къде не се справяте. Отпуснете се.</p> <p>Бъдете любезен с другите, ако понякога трябва да действате против техните очаквания; извинете се, но не се <strong>преструвайте</strong>. Това е един от проблемите, които винаги се появяват в отношенията: вие постоянно се съобразявате с другия, другия постоянно се съобразява с вас и вие и двамата ставате фалшиви, невтентични.</p>     <p>Как може <strong>любовта</strong> да израсте, ако и двамата не сте себе си, ако не сте искрени? Любовта расте в честност – тя е уханието на искреността. Човек трябва да бъде напълно искрен, само тогава любовта може да разцъфне. За това, по света има твърде много любовници и никаква любов, защото основното изискване никога не е било изпълнено.</p> <p>Така че, от този момент, това е нещото, върху което да работите: бъдете напълно <strong>искрени</strong>. И се дръжте мило към себе си… може да ви създаде малко проблеми в началото, но само в началото.</p> <p>Скоро хората ще започнат да разбират – те ще могат да видят вашата истина… И ако вие се уважавате, другите започват да ви <strong>уважават</strong> и започват да уважават пространството около вас. Но ако вие не го уважавате, как някой друг ще го уважава?</p>     <p>Една стара поговорка гласи: „Ако аз не съм за себе си, кой ще бъде?“ Тогава никой няма да бъде и вие ще бъдете изоставен в нещо като предверието на <strong>ада</strong>.</p> <p>Поддържайте себе си и само така ще можете да подкрепяте и другите, защото тогава ще имате какво да споделите, да дадете.<strong> Енергията</strong> ви си е много добре – няма нищо грешно в нея, просто умът ви не спира да й се меси. Спрете да й се месите.</p> <p>Из „Не гледай преди да скочиш“ – Ошо</p>        