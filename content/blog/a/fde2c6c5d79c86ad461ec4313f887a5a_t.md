---
title: fde2c6c5d79c86ad461ec4313f887a5a_t
mitle:  "Женската ни енергия и защо трябва да я подхранваме всеки ден"
description: "Все повече се говори за женската енергия. Защо – ще попитате вие? Нима досега не сме били жени? Нима някакви практики за засилване на женската енергия ще ни направят повече такива? Е, в днешно време се налага сериозно да обърнем внимание на особеностите на пола си, на движещите ни сили, както и на женската енергия. …"
image: "https://cdnone.netlify.com/db/2017/10/hair-2422075_640-e1509458238198.jpg"
---

          <img src="https://cdnone.netlify.com/db/2017/10/hair-2422075_640-e1509458238198.jpg"/>Снимка - Pixabay        <p>Все повече се говори за женската енергия. Защо – ще попитате вие? Нима досега не сме били жени? Нима някакви практики за засилване на женската енергия ще ни направят повече такива? Е, в днешно време се налага сериозно да обърнем внимание на особеностите на пола си, на движещите ни сили, както и на женската енергия.</p> <p>Към жените в момента се отправят много притиворечащи си едно на друго изисквания. От една страна, да работим наравно с мъжете, да сме амбициозни, да постигаме целите си, да изкарваме пари, а от друга страна, да сме нежни и женствени, да създаваме атмосфера на любов и хармония, да се грижим за дома и семейството.</p> <p>От нас се иска да сме едновременно в мъжката (пробиваща) енергия, за да успяваме и също така да бъдем в женската си приемаща природа. Това много често е трудно за изпълнение предизикателство.</p> Женската енергия и защо да я подхранваме всеки ден <p>Женската енергия е това качество, което ни прави привлекателни. Какво значи това? „При-влекателни” означава способни да привличат това, от което се нуждаят.</p>     <p>Това е естествената природа на жените. Лариса Ренар казва, че жената е сгъстена енергия и благодарение на нея привлича като магнит мъжете, новите възможности, пари, полезни познанства. Точно както слънцето е сгъстена енергия и привлича планетите около себе си. Мъжът търси именно тази енергия у жената, защото благодарение на нея той реализира мечтите си, печели пари и натрупва власт.</p> <p>Затова жена, която е жизнена и изпълнена с енергия привлича нещата, които желае и те се случват за нея като с вълшебна пръчица. И това няма нищо общо с нейните външни характеристики. Това е силата на жената, която владее енергията си. Без да полага особени усилия да получава това, от което има нужда. Неслучайно използвам думата „получава”, а не „постига”. Да постигнеш нещо означава да се бориш, а да се бориш означава да увеличиш у себе си мъжката енергия. А жена, в която преобладава мъжката енергия постига целите си, но женствеността й залинява и много често започват да я навестяват неудовлетвореност, вътрешна пустота и различни проблеми, свързани с женските органи. Жената у нея страда.</p>     <p>Има много начини, по които можем да подхранваме отвътре женската си енергия. На първо място трябва да спрем да бързаме, да се насладим на бавните си и грациозни движения, да попитаме за какво копнее нашата вътрешна жена. Ако копнее за докосване, докоснете я! Ако копнее за ново секси бельо, купете й! Ако желае свещи и романтична музика, подгответе тази атмосфера за нея. Отпуснете се. Позволете си да бъдете жени и се насладете на тялото си, на женствеността си и на силата си да привличате! По този начин ще подхраните себе си в своя център, давайки внимание и грижа на жената у вас!</p> <p>А жена, изпълнена с женска енергия е като подвижен ручей, който напоява света с любов и творческа сила!</p> <p>Aвтор: Екатерина Кьосева</p> <p>Източник: ilady.bg</p>        