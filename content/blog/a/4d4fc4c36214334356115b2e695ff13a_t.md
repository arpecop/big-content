---
title: 4d4fc4c36214334356115b2e695ff13a_t
mitle:  "Какво става с тялото ви, когато не ядете месо една година"
description: "Хората се отказват от всякакви новогодишни обещания. Ако не знаете дали можете да изкарате уикенда без няколко халби бира или смятате, че животът без шоколад не си струва, друг вариант е да се откажете от месото. Не само че ще дадете приноса си за справянето с климатичните промени, но и ще подобрите здравето си, отхвърляйки …"
image: "https://cdnone.netlify.com/db/2017/09/vegetables-752153_640-e1506092263149.jpg"
---

          <img src="https://cdnone.netlify.com/db/2017/09/vegetables-752153_640-e1506092263149.jpg"/>Снимка - Pixabay        <p><strong>Хората се отказват от всякакви новогодишни обещания. Ако не знаете дали можете да изкарате уикенда без няколко халби бира или смятате, че животът без шоколад не си струва, друг вариант е да се откажете от месото. </strong></p> <p><strong>Не само че ще дадете приноса си за справянето с климатичните промени, но и ще подобрите здравето си, отхвърляйки месото от диетата си. Ето ви седем причини, ако се нуждаете от убеждаване</strong>.</p> <p> </p>  <strong>Сваляне на килограми:</strong> Средностатистическият човек може да свали около 4 кг, ако се откаже от месото. Това показва изследване на университета „Джордж Вашингтон“, което анализира 15 проучвания в Европа и Америка и установява, че диета, основана на зеленчуци, може да ви помогне да свалите килограми, дори без да броите калориите и да променяте навиците си за правене на упражнения. Друго изследване сред будистки монаси установи, че вегетарианството намалява индекса на телесната маса.    <strong>Намалява рискът от сърдечно заболяване:</strong> Отказът от месо може също да намали нивата на холестерола и кръвното налягане. …<strong> и да предпази от диабет:</strong> Изследване установи, че хората, които се хранят с месо поне веднъж в седмицата, са изложени на 29% по-голям риск да се разболеят от диабет, в сравнение с вегетарианците. Хората, консумиращи колбаси, са изложени на 38% по-висок риск от диабет. <strong>…и от рак</strong>: Световната здравна организация определя колбасите като карциногенни, което означава, че беконът и различните видове салам попадат в една категория с гама лъчите и цигарите. Червеното месо е определено като „вероятно“ притежаващо канцерогенни свойства.    <strong>Промяна в чревната флора:</strong> Изследване на Градския университет в Ню Йорк установи, че веганите имат повече предпазващи видове чревни бактерии от месоядните. <strong>По-добро състояние след упражнения:</strong> Ако ви болят мускулите след упражнения, причината може да е богатата на протеини диета на месоядните, която може да доведе до натрупването на отпадъчни продукти, като пикочна киселина и млечна киселина в мускулите. Това може да причини болка и бавно възстановяване, казва д-р Чиди Нгваба от Европейското дружество по лайфстайл медицина. <strong>Ще се чувствате по-добре като цяло:</strong> Милиардерът <strong>Ричард Брансън</strong> казва, че отказът от месо го е накарал да се чувства по-здрав и по-активен. Мат Фрейзър, автор на блога No Meat Athlete, пише, че вегетарианството му е помогнало да тича по-бързо, да яде повече и да сваля килограми. Освен това той открил нови храни, които харесва.  <p>Източник: Profit.bg</p>        