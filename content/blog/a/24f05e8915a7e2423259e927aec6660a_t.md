---
title: 24f05e8915a7e2423259e927aec6660a_t
mitle:  "До жената в мен"
description: "Ти си хубава! Късно вечер и рано сутрин, рошава, по пижама, без диаманти и без онази умопомрачителна рокля в гардероба. Нищо, че огледалото не ти се усмихва всеки ден. Помни, че компромисът често е крачка назад! Не се примирявай с настоящето и не бягай от трудностите! Примирението и бягството са за слабите. Този, който те наранява и …"
image: "https://cdnone.netlify.com/db/2017/08/model-2425700_640-e1502621623420.jpg"
---

          <img src="https://cdnone.netlify.com/db/2017/08/model-2425700_640-e1502621623420.jpg"/>Снимка - Pixabay        <p>Ти си хубава! Късно вечер и рано сутрин, рошава, по пижама, без диаманти и без онази умопомрачителна рокля в гардероба. Нищо, че огледалото не ти се усмихва всеки ден.</p> <p>Помни, че компромисът често е крачка назад! Не се <strong>примирявай</strong> с настоящето и не бягай от трудностите! Примирението и бягството са за слабите.</p> <p>Този, който те наранява и обижда е твой учител. Приеми урока с достойнство и му кажи „Сбогом!“.</p> <p>Когато ти се струва, че животът те притиска, погледни ръцете си! Крехки са, но държат<strong> света ти да не рухне</strong> и създават щастието ти.</p> <p><strong></strong></p><strong>   </strong><p></p> <p>Думите имат огромна сила, но делата ги превъзхождат. Помисли си кое е по-важно за теб: да чуеш „Обичам те!“ или да го усетиш в розата, подарена от любимия и в топлата прегръдка нощем.</p> <p>Всяка твоя мечта е осъществима. Нужно е само да я скрепиш с вяра. Затвори очи и осъзнай, че възможностите ти са <strong>безгранични</strong>!</p> <p>Ти заслужаваш най-доброто тук и сега! Ти си голяма късметлийка!</p> <p>Ти си <strong>свободна</strong>! А свободата е най-голямото човешко благо. Никой не може да ти нарежда какво да правиш и говориш, кое е правилно и кое не. Ти решаваш.</p> <p>Уважавам те и те обичам! И така ще бъде до последния ми ден!</p> <p><em>Автор: Ивелина Радионова</em></p> <p>източник: highviewart.com</p>        