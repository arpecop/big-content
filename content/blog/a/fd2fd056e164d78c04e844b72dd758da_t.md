---
title: fd2fd056e164d78c04e844b72dd758da_t
mitle:  "Любовен хороскоп за септември - вижте какво вещаят звездите"
description: "Септември като цяло ще е спорен и труден за повечето представители на зодиите. Успехът във всеки един аспект все още не е придобил окончателна форма, а това пречи на реализацията на целите. Септемврийските подаръци на съдбата няма да са чак толкова лоши за някои от зодиите. През целия месец планетите в Дева – Слънце, Меркурий, Марс, а по-късно и Венера, ще бъдат в опозиция на Нептун в Риби. Това …"
image: "https://cdnone.netlify.com/db/2017/09/heart-700141_640-e1504350612182.jpg"
---

          <img src="https://cdnone.netlify.com/db/2017/09/heart-700141_640-e1504350612182.jpg"/>Снимка - Pixabay        <p>Септември като цяло ще е спорен и труден за повечето представители на зодиите. Успехът във всеки един аспект все още не е придобил окончателна форма, а това пречи на реализацията на целите.</p> <p>Септемврийските подаръци на съдбата няма да са чак толкова лоши за някои от зодиите. През целия месец планетите в Дева – Слънце, Меркурий, Марс, а по-късно и Венера, ще бъдат в опозиция на Нептун в Риби. Това ще носи по-скоро практични решения в дори най-романтичните отношения.</p> <p>През периода е добре да не се поддавате на интриги и лъжи. Ако им се оставите, застрашавате целостта на отношенията си както с любимия човек, така и с най-близките си хора. Това е резултат от влиянието на Нептун, което може да се изразява като лъжа, илюзии и неопределеност.</p>     <p>Много от зодиите ще попаднат в различни капани, ще вземат грешни решения. Опитайте се да различавате лъжливата от истинската информация и да следвате рационалния подход на месеца.</p> <p>Последните десет дни на септември ще са посветени на хармоничните любовни отношения. Две планети, които имат отношение към любовта – Марс и Венера, ще действат съгласувано, преминавайки транзитно през знака Дева. Там ги подкрепя позитивния аспект със страстния Плутон.</p> <p>Ако сте самотни, то ви очаква съдбоносна среща. А ако вече имате любим човек – използвайте септември, за да го съблазните още повече. Семейните двойки ще се насладят на няколко силни дози романтика. Съпрузите обаче ще изискват и разрешаване на рутинните въпроси, което също е в плюс за отношенията.</p>     <h3>Овен</h3> <p>Септември води до промени в любовта и отношенията. Първите двадесет дни на месеца Венера се намира в дома на любовта за Овен. Прекрасно време да флиртувате и да съблазнявате, да водите възбуждащи разговори или да се впуснете в търсене на любовни приключения. Не следвайте рутината. Ако сте необвързани, то се постарайте да променяте ежедневния си маршрут или поне – от време на време. Така ще получите шанса да срещнете интересни хора. Друг вариант е да използвате социалните мрежи за интересни запознанства.</p> <h3>Телец</h3> <p>Пред вас е един прекрасен месец, изпълнен с романтични пътувания и страсти. През вашия дом на любовта преминават Слънцето, Меркурий и Марс. На 20-ти септември към тези планети се присъединява любовната Венера, което ще създаде неповторима любовна атмосфера. Романтиката нахлува в живота ви, когато най-малко я очаквате. Чувствата са ярки и разпалват сериозен пламък. Това не означава задължително нова любов. Напълно възможно е дори дългогодишни отношения да предизвикат неописуема страст у партньорите.</p> <h3>Близнаци</h3> <p>За Близнаците първият месец на есента ще бъде особено благоприятен за отношенията. Юпитер е в дома на любовта за Близнаци и образува хармоничен аспект с Венера. Звездите обещават подкрепа и дори пред вас да има препятствия, късметът ще бъде на ваша страна. До 20 септември Венера остава в дома на комуникациите. Това ще донесе нови запознанства и приятни срещи. Разходките и пътуванията няма да липсват и ще носят положителни емоции. Новите общи впечатления ще помогнат да развиете отношенията си.</p>     <h3>Рак</h3> <p>Очакват ви много нови впечатления и интересни срещи. Някои от тях буквално ще ви шокират. Романтичните приключения няма да ви карат да ги чакате дълго. Любовта и отношенията са тясно свързани с общуването. Периодът е изключително подходящ за обсъждане на всички важни въпроси, които витаят в ума ви от доста време насам. Лесно постигате съгласие с любимия човек, а това ви сплотява. Необвързаните Раци ще са супер секси, а това ще разшити кръга от обожатели. Ако отдавна харесвате някого, то сега е моментът за действие.</p> <h3>Лъв</h3> <p>Септември за вас е едно интересно време, изпълнено със събития. Любовната Венера се намира във вашия знак до 20 септември. Тя ще ви направи особено привлекателни, така че няма да ви бъде трудно да съблазните и очаровате когото и да било. Венера в Лъв ви е достатъчна, за да имате една особено добра перспектива в личния живот. Планетарните конфигурации ще станат още по-благоприятни, защото Венера формира хармонични връзки с Юпитер, Сатурн и Уран. Намирате се под особено влияние и нещата, които ви се случват, са особени и специални. От друга страна общият астрологичен контекст на месеца е доволно напрегнат. Ако пренесете проблемите от работата в дома, то ви очакват трудности в отношенията.</p> <h3>Дева</h3> <p>Звездите ви обещават богат на събития септември. Слънцето и Марс са в Дева, което ви изпълва с енергия и страст. Влиянието на планетите оживява личния ви живот. Искате да обичате и да бъдете обичани. Действията и жестовете ви стават по-чувствени и по-съблазнителни. Като магнит привличате вниманието на противоположния пол. Ако търсите нова любов, в този период всичко е възможно. Не е изключено и безразсъдно емоционално поведение. Ако не се контролирате, не е изключена агресивност и конфликти.</p>     <h3>Везни</h3> <p>При Везните през септември настава противоречивост между желанието да полетят на крилата на идеалистичната романтика и трезвия и реалистичен поглед върху личните отношения. Марс формира аспект с коварния Нептун, а след него и Меркурий. Това прави ситуациите в личния живот да изглеждат мъгливи. Това ще създаде впечатление, че в любовта и отношенията присъства някаква тайна, дори реално да не е така. Съмнението винаги поражда проблеми. За щастие Венера, небесната покровителка на Везните, има добра позиция. Това обещава в крайна сметка всичко да приключи във ваша полза. Необвързаните трябва да оставят инициативата на противоположния пол и просто да се оставят да бъдат ухажвани.</p> <h3>Скорпион</h3> <p>През септември отношенията остават практични. Романтиката ще се появи едва в края на месеца. Все пак периодът е важен за укрепване на материалните и финансови аспекти на отношенията, така че му обърнете особено внимание. Кариерата е на първо място за вас и партньора ви разбира това. Все пак от време на време намирайте време и за личните отношения. Не за пръв път трябва да жонглирате между работа и любов и знаете как се прави. Резултатът – солидна материална основа и доволен човек до вас. Необвързаните, но също добре уредени финансово Скорпиони, печелят уважението и симпатиите на специален човек. Внимавайте да не ви използват само за пари.</p> <h3>Стрелец</h3> <p>Септември е период за приятни промени в личния живот. В първите двадесет дни от месеца планетата на любовта и хармонията – Венера, е разположена в оптимистичния девети дом на Стрелец. Това определено е добър знак. Ще се усмихвате много по-често от преди. Причината е, че ще можете да прекарвате времето така, както вие наистина искате. В първия месец на есента необвързаните няма да се оплакват от недостиг на внимание към собствената си персона. Приятели или бъдещи партньори – изборът е ваш.</p>     <h3>Козирог</h3> <p>През септември ви очакват много приятни моменти в личния живот. Слънцето, Меркурий и Марс са разположени в приятелски настроената Дева. Звездите обещават период на хармония. Наситени с емоции ярки събития ще отворят за вас вратата за любовта и удовлетвореността. Представителите на знака са заредени с достатъчно оптимизъм и чувство за хумор, благодарение на което ще се появят благоприятни обстоятелства за любов и романтика. Прекрасен период за укрепване на съществуващи връзки и за зараждане на нов любовен роман.</p> <h3>Водолей</h3> <p>До 20-ти септември планетата на любовта Венера е в дома на Водолея. В комбинация с позитивните аспекти на Венера с Уран, Юпитер и Сатурн резултатът е само един – през този месец нещо ще се случи. Каквото и да е, то ще е добро за вашата душа, за любовта и за семейството. Това ще е събитие, което ще ви зарадва и за което ще искате да разказвате на всички. В живота на необвързаните се появява човек, когото си струва да опознаят. Не гонете птичето, кацнало на рамото ви.</p> <h3>Риби</h3> <p>Септември обещава активен период, изпълнен със събития в личния живот. Слънце, Меркурий и Марс – всички те са струпани в партньорския дом на Рибите. На 20 септември към тях ще се присъедини планетата на любовта и красотата Венера. Подобни планетарни конфигурации не се случват често. Използвайте този период максимално разумно. Независимо от статута ви в любовта – действайки активно и ще се приближите към осъществяването на своите мечти. Късметът няма да ви подмине.</p>     <p>източник: ezine.bg</p>        