---
title: 9bf1e04e89556faad17795ae8108608a_t
mitle:  "4 зодии, които побъркват мъжете"
description: "Жената е създадена, за да ѝ се възхищават, за да бъде обичана от мъжете. Някои дами са по-сдържани в любовта, докато други с лекота привличат вниманието към себе си. В зодиака има 4 знака, на които мъжете винаги обръщат внимание. Вижте кои са тези пленителки. Близнаци Жените родени под този зодиакален знак могат да изместят …"
image: "https://cdnone.netlify.com/db/2017/10/princess-2840929_640-e1509199012252.jpg"
---

          <img src="https://cdnone.netlify.com/db/2017/10/princess-2840929_640-e1509199012252.jpg"/>Снимка - Pixabay        <p>Жената е създадена, за да ѝ се възхищават, за да бъде обичана от мъжете. Някои дами са по-сдържани в любовта, докато други с лекота привличат вниманието към себе си. В зодиака има 4 знака, на които мъжете винаги обръщат внимание. Вижте кои са тези пленителки. <strong>Близнаци</strong> Жените родени под този зодиакален знак могат да изместят лесно своите съперници. Подобно на духа от бутилката, те ще изглеждат всеки път различно, което кара мъжете да им се възхищават. В състояние са да привлекат вниманието на всеки, защото те са чудесна компания за разговори, остроумни и очарователни. Освен това слушат внимателно събеседниците си и са готови да помогнат със съвет. Разкажете им за вашите намерения, желания, страхове и се пригответе да слушате отговорите. Жената Близнаци лесно се сприятелява, но по правило няма интерес към дълго, по-взискателно приятелство. Тя ще направи всичко възможно да накара приятелите си да са щастливи. За всички тях изглежда сладка и сърдечна. Иска всички да я харесат, въпреки че самата тя не е непременно свързана с всички. Обикновено се чувства неудовлетворена, ако някой отнеме прекалено много от времето ѝ. Разчита повече на рефлексите си, отколкото на добрата преценка. За нея е трудно да се подчини само на една емоция, защото тя е гама от емоции. Има свободен дух, който не е присъщ за птица в златна клетка, затова не се опитвайте да я ограничите. Нуждае се от умствена съвместимост с партньор и не би се съгласила да се задоволи с по-малко, отколкото заслужава. Жената Близнаци е по-скоро бизнес настроена, отколкото домакиня. В отношенията с мъжете тя често играе безсърдечни игри. Но обиденият обикновено е склонен да прости и да забрави, ако е готова да го приеме. Тези, които могат да комуникират с нея, ще бъдат щастливи. В края на краищата, къде другаде можеш да намериш жена, която толкова да украси живота ти? Тя е истинска жена!</p>     <p><strong>Лъв</strong> Жената Лъв непрекъснато се излага на показ като красиво бижу. И разбира се всички минувачи от мъжки пол ѝ се възхищават. Дори и да е временно зад кулисите, тя се чувства като звезда, чакаща да се представи пред атрактивна аудитория. За нея нищо не е по-важно от мъжете. Самата тя невинаги е влюбена, но е важно да се чувства оценена. Жената Лъв заема важно място в живота на партньора, но не обича ограниченията.</p> <p>Всъщност дамите от тази зодия са най-известните ловци. В любовта обичат да доминират, нетърпеливи са, но емоциите им обикновено са повърхностни. Често са влюбени, но рядко могат да обичат дълго. Лишени са от инстинкта да се подчиняват на мъжете и именно това побърква представителите на силния пол. Ако любовта стане твърде удобна, жената Лъв става мързелива и взима всичко, което се случва в леглото за даденост. В резултат на това огънят, който тя е запалила изстива. За да бъде във форма, тя се нуждае от промени. Но поради непринудената ѝ природа промените са ѝ трудни.</p> <p>Често може да бъде замесена в любовен триъгълник и тогава драматизира ситуациите и играе ролята на трагичната героиня. Нерядко обича „грешния“ човек или отхвърля „необходимия“ заради твърде високите си изисквания в любовта. Другите жени ѝ завиждат, защото всички привлекателни мъже са около нея. Когато се усмихва на един мъж, невинаги означава, че го харесва, просто иска тя да бъде харесвана. За този, който спечели любовта ѝ, тя ще бъде слънцето в неговото небе.</p>     <p><strong>Скорпион</strong> Жената Скорпион може да напише наръчник за това как да се движиш, разговаряш и да гледаш, за да очароваш един мъж. Тя е много очарователна. Само един напълно безразличен мъж няма да реагира на страстта в очите и гласа ѝ. Без да произнася звук, тя може да говори за любов на всички възможни езици. Когато се запознава с привлекателен мъж, знае как да го отдели от компанията и това се случва много преди да има време да забележи някоя друга жена. И той няма причина да се противопоставя. Дори и да не е много красива, големите ѝ хипнотични очи ще задушат волята за съпротива. Но жената скорпион не харесва скучните партньори и предпочита щедрите, които могат да ѝ осигурят всички удобства. Енергията ѝ е достатъчна за няколко жени. Каквото и да прави, тя е склонна към прекаляване. В любовта е сериозна. Точно като мъжа представител на този знак, тя е продукт на собствените си страсти. Нейната страст към живота съществува независимо от хората. Скорпионката може да бъде истинска любовница, която ще ви защити пред другите, ще се бори за вас в най-трудните обстоятелства.</p>     <strong>Водолей</strong> Жената Водолей е другата представителка в зодиака, от която мъжете са пленени. Тя не иска да бъде разглеждана като обект на похот. Има високи изисквания, които не иска да подценява и настоява мъжът до нея да се отнася с голямо уважение. Ако сте стигнали до първата среща, не очаквайте тя да завърши в леглото. Жената Водолей е чувствена и има много силен интелект. Обича да се забавлява и е готова да приема покана за парти и в последната минута. Честна и открита, тя не умее да лъже, защото иска да бъде коректна в любовта. Нейната чувствителност и състрадателност първи правят впечатление на мъжете.<p></p> <p>Въпреки това, тя не изисква непременно любов и разбиране в замяна на усилията си. Макар и да е очарователна, забавна и изобретателна, понякога може да бъде упорита. Не забравяйте да ѝ отправяте често комплименти, защото жената Водолей иска да се чувства оценена. Обича да харчи, да пазарува, да си угажда, но не парите са водещи, когато търси партньор в любовта. Не се опитвайте да я купите, любовта ѝ трябва да се заслужи с нематериални блага.</p> <p>източник: az-jenata.bg</p>        