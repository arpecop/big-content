---
title: ec6398e1f412b53d21efcdd738c0da9a_t
mitle:  "Чаша вино е равна на час във фитнеса. И още 11 причини защо да пием божествената напитка"
description: "Добре дошли тук, където няма нужда да се чувствате виновни, че обичате виното. И където ще получите научни доказателства, че напитката на боговете е полезнa за вашето физическо, емоционално и психично здраве. 1. Една чаша вино е равна на един час във фитнеса. Изследвания на ресвератрола (вещество, което се среща в червеното вино) показват, че …"
image: "https://cdnone.netlify.com/db/2017/05/glasses-213156_640.jpg"
---

          <img src="https://cdnone.netlify.com/db/2017/05/glasses-213156_640.jpg"/>Снимка - Pixabay         <p>Добре дошли тук, където няма нужда да се чувствате виновни, че обичате виното. И където ще получите научни доказателства, че напитката на боговете е полезнa за вашето физическо, емоционално и психично здраве.</p>   <p><strong>1. Една чаша вино е равна на един час във фитнеса.</strong> Изследвания на ресвератрола (вещество, което се среща в червеното вино) показват, че той има  противовъзпалителен ефект, намалява кръвната захар, подпомага работата на сърцето. Учени от University of Alberta, Канада установяват, че една чаша вино ускорява сърдечния ритъм и подсилва мускулите. Същият ефект се наблюдава и след час тренировка, казват изследователите. Джейсън Дък, водещ екипа, обяснява, че по този начин виното може да помогне на хората, които, по една или друга причина, нямат възможност да тренират. „Ресвератролът може да „имитира“ ефекта на тренировката или да подобри резултатите от леките упражнения, които тези хора извършват“, казва още Дък.</p> <p><strong>2. Чаша вино ни прави по-привлекателни.</strong> Сериозно! Науката го доказва. Учени от Bristol University, Великобритания, стигат до заключението, че чаша вино се отразява благоприятно на нашата привлекателност. Ето в какво се състояло изследването: 40 души били накарани да изпият различно количество алкохол, като били фотографирани преди и след питието. След това хора, които били напълно трезви, трябвало да оценят атрактивността на мъжете и жените от снимките. Оказало се, че като най-привлекателни били определени хората, изпили едно питие. Обяснението може би идва от това, че алкохолът отпусна лицевите мускули и разширява зениците.</p>     <p><strong>3. Виното винаги ще е до теб.</strong> За разлика от половинката ти, с която се караш, и от приятел(к)ите, които понякога просто не те разбират, виното винаги е тук, до теб, за да сподели емоциите ти. Тази прекрасна напитка повдига духа ти, когато си долу, дава ти криле, когато чувстваш, че се влачиш по земята…</p> <p><strong>4. Виното помага за социализацията.</strong> Представете си парти, на което сте попаднали, и в ръката ви няма чаша вино. Ужас, нали? Виното ни вдъхва смелост и самочувствие. Помага ни по-лесно да се приобщим, намира общ език между нас и останалите. Прави всичко по-лесно.</p> <p><strong>5. Все пак… технически погледнато, това са плодове!</strong> „Днес ще вечерям плодова салата. Предимно от грозде. Всъщност, само от грозде. Ферментирало грозде. Наздраве!“</p> <p><strong>6. Виното отпуска.</strong> Така си е. Виното ти помага да се почувстваш релаксиран и да заглушиш гласа на стреса в главата си.</p> <p><strong>7. Помага ни да пишем по-добре.</strong> Хемингуей е казал: „Пиши пиян, редактирай трезвен“. Има логика в думите му. Виното кара мисълта ти да тече някак по-гладко, подрежда думите в ума ти и ти помага да ги излееш на листа пред себе си.<strong> </strong></p>     <p><strong>8. Помага ни да спим по-добре.</strong> Трудно заспивате? Прекалено много мисли се блъскат в главата ви, когато вечер сте в леглото? Сипете си чаша вино и вижте как умът ви ще се успокои…</p> <p><strong>9. </strong><strong>Редовно комбинирайте чаша вино с упражнения…</strong> Изследване, проведено от European Society of Cardiology, показва, че умереното пиене на вино, съчетано с чести упражнения, облекчава симптомите на атеросклероза.</p> <p><strong>10. За разлика от други видове алкохол, виното не ни прави подути и подпухнали.</strong> Всички знаем какво причинява бирата. Както и някои ликьори… С виното обаче този проблем не съществува.</p> <p><strong>11. Виното създава романтика.</strong> Запалени свещи, нежна музика, две чаши вино, малко сирене… Да продължавам ли?</p> <p><strong>12. И накрая, но не на последно място: виното не се отразява драстично на бюджета ви.</strong> E, да, има и много скъпи варианти, но не е нужно да избирате тях. На пазара се предлагат прекрасни вина на достъпна цена.</p> <em>автор: Ашли Фърн / elitedaily.com</em> <em>превод: Gnezdoto</em>         