---
title: b87287a2d5875413a1a442a88ceacf2a_t
mitle:  "Има мъже, които не са за теб"
description: "Има мъже, които не са за теб. Такива, които ще обичат всичко в теб, но не и самата теб. Има и мъже, които ще бъдат като огън. Отначало ще те топлят, после ще ги допуснеш прекалено близо до себе си, ще те изгорят и ще ти оставят белег за спомен. Има и мъже, които ще …"
image: "https://cdnone.netlify.com/db/2017/12/woman-1369253_640.jpg"
---

          <img src="https://cdnone.netlify.com/db/2017/12/woman-1369253_640.jpg"/>Снимка - Pixabay        <p>Има мъже, които не са за теб. Такива, които ще обичат всичко в теб, но не и самата теб.</p>  <p>Има и мъже, които ще бъдат като огън. Отначало ще те топлят, после ще ги допуснеш прекалено близо до себе си, ще те изгорят и ще ти оставят белег за спомен.</p> <p>Има и мъже, които ще са като новите обувки на най-добрата ти приятелка. Като ги видиш, ще се влюбиш в тях, но щом ги пробваш, ще разбереш, че не са за теб.</p>  <p>Има и мъже, които ще те ревнуват повече от необходимото. И няма да е от страх да не те загубят, а от страх дали ще могат да те задържат.</p>      <p>Има и такива мъже, които няма да помнят първата ви целувка, нито пък рождения ти ден, нито любимото ти цвете. Тези мъже ще са твоите малки грешки.</p> <p><b>Има и такива мъже, които ще те искат за една вечер. </b>Тази вечер ще има всичко друго, но не и любов, и това ще я направи просто една вечер, пълна с желание, но не и със страст.</p> <p> </p>  <p>Има мъже, с които ще излизаш на срещи и те ще ти разказват за бившите си. Не ги прекъсвай, просто вземи чантата и си тръгни, те все още обичат бившите си.</p> <p>Има мъже, които ще умират по теб, ще ти обещават Света, но те не могат да ти предоставят Света. Тези мъже са лъжци, готови на всичко да си легнат с теб.</p>     <p>Има мъже, с които ще се чувстваш сигурна и обичана. Тези мъже не ти казват, че ще са винаги до теб, те просто ще са там, винаги когато имаш нужда.</p>  <p>Има мъже, които са истински. Тези мъже са рядкост. Тези мъже обичат всички твои несъвършенства. Но те са с теб, защото това си ти. Заради теб техният Свят е станал по-красив. След време ти си техният Свят и това остава така за цяла вечност.</p> <p>Има мъже, които не са за теб. Тези, които не са истински.</p> <p><b>Мъжете са като любимата ти рокля. Пробваш няколко, докато не намериш тази, която пасва идеално на тялото и сърцето ти.</b></p> <p><b>Автор: Александър Глог</b></p> <p>източник: iwoman.bg</p>        