---
title: 021bb0e36c3933726210fbe543833c6a_t
mitle:  "10 златни правила за добро здраве"
description: "„Нашето тяло е като градина, а негов градинар е нашата воля“. Уилиям Шекспир Когато сме здрави, ние не забелязваме това. Житейските перипетии вероятно ни създават грижи, но щом тялото и духа цъфтят, всичко ни се струва поправимо. Възрастта също няма особено значение при отлично физическо и психическо здраве. Делниците ни могат да бъдат изключително натоварени …"
image: "https://cdnone.netlify.com/db/2017/08/yoga-2176668_640-e1502911479252.jpg"
---

          <img src="https://cdnone.netlify.com/db/2017/08/yoga-2176668_640-e1502911479252.jpg"/>Снимка - Pixabay         <p><em>„Нашето тяло е като градина, а негов градинар е нашата воля“.</em> <em>Уилиям Шекспир</em></p> <p>Когато сме здрави, ние не забелязваме това. Житейските перипетии вероятно ни създават грижи, но щом тялото и духа цъфтят, всичко ни се струва поправимо. Възрастта също няма особено значение при отлично физическо и психическо здраве. Делниците ни могат да бъдат изключително натоварени и все пак да не се усещаме смазани в края на работния ден, а изпълнени с оптимизъм и планове за следващия.</p>   <p>Всеки от нас е убеден, че именно това здраве му е необходимо. Това, което не се забелязва. Въпросът е само как да го постигнем и поддържаме. Като за всяко естествено нещо е добре то да възникне спонтанно, естествено. Да създадем такива условия, че да се самосътвори. След като вече се сдобием с него, вероятно ще трябва и да му обръщаме ежедневно внимание. Като на дете, което не може без грижи и нежност. Медицината на Запада е един от най-бурно развиващите се клонове на науката в последните 100 години. Няма човек, който да отрича изключителните достижения в тази област – от сърдечните трансплантации до генното инженерство. Успоредно с нея се засилва интереса към традиционната медицина на света. Азия, Африка, Америка, Австралия и Океания, пък и Европа са необятни съкровищници на познание за здравото тяло и здравия дух. Нашата нова рубрика ще обърне вашия взор именно към древните медицински системи на петте континента. На онова изначално познание на десетки хиляди поколения хора, които са ползвали единствено природата за балансиране и хармонизиране на своето здраве.</p> <p><strong></strong></p><strong>   </strong><p></p> <p><strong>ДЕСЕТТЕ ЗЛАТНИ ПРАВИЛА</strong></p> <p>Векове наред хората са експериментирали как и с какво да поддържат своето здраве, как и с какво да удължат своя живот. Използвайки даровете на природата – своята Майка, човешките същества са се научили да ги преработват и комбинират, да ги дозират и филтрират, така че да получат най-правилната консистенция. Такива спомагателни вещества вероятно има над един милион. Всеки народ, ползвайки природни материали е създал свой профилактичен и лечебен органон, който в крайна сметка може да бъде обединен в десет златни правила. А те са следните:</p> <p><strong>Контролирайте дишането си! Не оставяйте то да ви контролира!</strong></p> <p>Не забравяйте, че основната енергия в тялото ни идва чрез кислорода по 45000 пъти на ден. Ако дишането ни не е правилно (коремно), то как всичко друго да ни е наред?</p> <p><strong>Дъвчете течните храни, за да попаднат в стомаха ви с телесна температура.</strong></p> <p><strong>Пийте три пъти повече течности от тези, които отделяте</strong> (чрез уриниране и чрез потене)!</p> <p>Водата е над 80% от нашата маса. Доливайте вода по малко, но постоянно. Защо старостта превръща кожата на възрастните хора в пергамент?</p> <p><strong></strong></p><strong>   </strong><p></p> <p><strong>Твърдите храни се пият!</strong></p> <p>Дъвчете и превръщайте тези храни в каша още в устата си. Яжте седнали и отделяйте достатъчно време за сдъвкването на храната. Както няма сграда, построена само от камъни или само от тухли, така и храната трябва да бъде разнообразна. В първия случай сградата пада без крепежни елементи и материали с различна якост; във втория тялото се срива, поради липса на жизненоважни елементи и материали. Как да поддържаме баланса на веществата, изграждащи организма ни, ако не ги вкарваме в тялото?</p> <p><strong>Движение = живот!</strong></p> <p>Който се движи, живее, който спира да го прави, умира. Движете се правилно, без насилие върху двигателно-опорния ви апарат. Мускулите, сухожилията, ставите и костите ви имат неограничени възможности, които трябва да бъдат разширявани бавно и неотстъпно. Ползвайте главно собствената си тежест в тези упражнения. Тя е достатъчна, за да развием безупречно тялото си. Не се опитвайте да постигнете това в кратки срокове. Нали така и денят през пролетта нараства с по едно пшеничено зърно?</p> <p><strong>Мисля, следователно съществувам!</strong></p> <p>Мисля правилно, следователно живея правилно. Мисля позитивно и живея позитивно. Мисля за доброто на себе си и на другите, другите също мислят добро за мен. Не отвръщам на злото със зло, защото само го умножавам. Всичко, в крайна сметка, е било в началото само мисъл. Правилна мисъл – правилен резултат. Помисли си, преди да си помислиш. Нали затова Човекът е наричан също така и Разумна природа?</p> <p><strong></strong></p><strong>   </strong><p></p> <p><strong>Който не планира, планира да се провали!</strong></p> <p>Въведете си режим. В Древна Гърция има две контрастни понятия за света – Хаос и Космос. Безредие и Ред. Въведете ред в живота си и той ще потече като пълноводна река, напоявайки с мощните си води всички ваши покълнали мечти. Нали все пак е по-добре да сме ориентирани по карта, отколкото загубени в джунглата?</p> <p><strong>Поемайте само природни вещества!</strong></p> <p>И като храна и като лек. Органичното, каквото е нашето тяло, не може да живее и да бъде лекувано трайно с неорганично. Ако считате, че това не е вярно, посадете някъде в полето една пластмасова пръчка. Поливайте я, торете я, молете ѝ се ако щете и произведете от нея един обикновен домат. Възможно ли е това?</p> <p><strong>Прекарвайте поне един ден от седмицата изцяло потопени в природата!</strong></p> <p>Без източници на информация, без мобилни телефони, без друга музика, освен звуците на гората. Ни се раждаме по природен закон и Земята е нашата майка. Срещайте се достатъчно често с нашата майка, за да не изгубите връзката си с нея. Какво друго е болестта, освен загуба на връзката с природата, дарила ни с имунна система, защитаваща организма ни от околната среда?</p> <p><strong>Вярвай, но проверявай!</strong></p> <p>Дори и написаните дотук мъдрости, извлечени от паметта на хилядолетията трябва да бъдат проверени лично от вас. Пробвайте и се убедете в резултатите. Търсете винаги най-дълбоката истина за живота и здравето ви, а не концепцията на някой за нея. Това, което сте изпитали на собствен гръб няма цена. То е вашата истинска памет, вашата вяра, вашата проверена мъдрост. Нали затова ни е дадена отсечката време между живота и смъртта – за да го изживеем правилно, проверявайки го сами?</p> <p><em>автор: проф. Александър Илиев, източник: facebook.com/alexander.iliev</em></p>         