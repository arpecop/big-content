---
title: 161d1d54b8e57e4ce75994ff5dc128fa_t
mitle:  "Не си отговорен за щастието на другите. Никой не е!"
description: "Щастието е нещо, което правиш сам за себе си. То изисква време, енергия, самоосъзнаване… То не пада от небето и никой не може да ти го подари. Така също и ти не можеш да го подариш на друг човек. Отговорното ти поведение, възможността да се разчита на теб, вниманието и нежността, които си способен да дадеш …"
image: "https://cdnone.netlify.com/db/2017/09/sea-2710932_640-e1506761240350.jpg"
---

          <img src="https://cdnone.netlify.com/db/2017/09/sea-2710932_640-e1506761240350.jpg"/>Снимка - Pixabay         <p><strong>Щастието е нещо, което правиш сам за себе си.</strong> То изисква време, енергия, самоосъзнаване… То не пада от небето и никой не може да ти го подари. Така също и ти не можеш да го подариш на друг човек.</p>   <p>Отговорното ти поведение, възможността да се разчита на теб, вниманието и нежността, които си способен да дадеш на близките си, са задължителния минимум, който можеш да дадеш, а безусловната любов е максимумът, но не можеш да станеш основа на нечие чуждо щастие.</p> <p><strong>Искаш да погледнеш в очите на някого и да разбереш, че си излекувал/а всичките му душевни рани и си притъпил/а терзанията му?</strong> Не можеш, това никога няма да ти се случи. Не мечтай да станеш спасител, защото можеш да бъдеш само опора и нищо повече. И все пак това е повече отколкото много хора получават, така че мисля, че е достатъчно добре.</p>     <p><strong>Качествената връзка е тази, в която двама души (трима или четирима, защо не!) си дават равноправно нежност и подкрепа, достатъчна, за да им даде сила да преодоляват трудностите.</strong> Ако единият е неспособен да се справя сам, силно скептична съм, че ще се справя по-добре, когато е във връзка.</p> <p><strong>Ако мислиш, че половинката ти не може да се справи без теб и поддържаш връзката ви само от чувство за дълг и вина, просто не виждам как който и да е от двамата може да бъде пълноценен във връзката ви.</strong> Не твърдя, че една четвърт от читателите ми в този момент трябва да зарежат хората до себе си, но ако ти си в положението, в което описвам, най-добре е да помогнеш на другия да осъзнае проблемите си и да ги реши – малко по малко и с търпение, но поне да се движи в правилната посока.</p> <p>Но това съвсем не се отнася само за романтичните връзки. Същото важи и за отношенията ни с родителите, порасналите деца, приятелите. Най-ценният подарък, който можеш да им дадеш, е тяхната независимост, готов/а ли си да го направиш?</p> <p><em><strong>Автор: Мила Петкова</strong> – доктор по психоанализа и философия на културата в Мадридския университет Комплутенсе.</em></p> <p>източник: gnezdoto.net</p>         