---
title: 85d24489b8ed43da3f1e566a3cca435a_t
mitle:  "Разбери дали те обича според зодията му"
description: "Ако се чудите дали той истински държи на вас и ви обича, може да разберете това от зодията му. ОВЕН Когато един Овен обича, той обича с цялото си сърце. Вие може да сте силна и независима жена, но това не означава, че той няма да иска да е вашият рицар с блестящи доспехи. Той …"
image: "https://cdnone.netlify.com/db/2017/07/heart-81207_640.jpg"
---

          <img src="https://cdnone.netlify.com/db/2017/07/heart-81207_640.jpg"/>Снимка - Pixabay        <p>Ако се чудите дали той истински държи на вас и ви обича, може да разберете това от зодията му.</p> <p><strong>ОВЕН</strong></p>  <p>Когато един Овен обича, той обича с цялото си сърце. Вие може да сте силна и независима жена, но това не означава, че той няма да иска да е вашият рицар с блестящи доспехи. Той обича преследването, така че не го правете прекалено лесно за него – нека ви ухажва и демонстрира любовта си. Когато най-накрая е готов да се обвърже, той ще бъде ваш и само ваш и ще очаква същото от вас. Тъй като е изключително страстен, не бива да ви изненадва, че е ревнив и може да каже неприятни неща в момент на афект. Обича да спори, намира конфликтите за възбуждащи и харесва секса за сдобряване. Може да не е точно проявата на любов, с която сте свикнали, но това е начинът на Овена.</p>  <p><strong>ТЕЛЕЦ</strong></p> <p>Телецът обича цялостно и спокойно. Може дори да не разберете кога от приятел е започнал да ви възприема като партньор, тъй като той избягва да говори за чувствата си. Телецът не е мъж, който ще крещи от покрива на къщата ви, че ви обича или ще ви прави серенади. Ще му отнеме много време да ви опознае и да се увери, че вие сте Жената. Когато обича, той ще ви иска изцяло за себе си и ще предпочита спокойните вечери с вас вкъщи. Ще ви показва любовта си чрез докосване, тъй като чувствената му страна е силно развита. Може и да не е най-шумното обяснение в любов, което сте чували, но тези малки прояви на нежност са неговият начин да ви покаже, че ви обича.</p> <p><strong>БЛИЗНАЦИ</strong></p> <p>Мъжът Близнаци никога не е статичен и се влюбва в жени, които също като него са склонни да се променят. Ако споделя мислите и чувствата си с вас, това е знак, че ви обича. Той обожава комуникацията и се чувства най-близък с жена, с която е на една и съща вълна. Ще ви съблазни с думи и идеи и ще ви очарова с всичко, което е. Вероятно е имал няколко други любови преди вас, така че ще е предизвикателство да го накарате да се обвърже, но щом това стане, той по някакъв начин ще е свързан с вас завинаги. Може да е трудно да разчетете любовните знаци на Близнаците, но ако се вгледате по-внимателно, ще ги видите.</p>     <p><strong>РАК</strong></p> <p>Ракът е много по-креативен, отколкото изглежда и когато обича, изразява чувствата си творчески и от сърце. Той обича да обича и всичките му връзки са специални за него. Ракът е много любящ и ще ви накара да се чувствате не само обичана, но и защитена. Стабилността и семейството са много важни за него, затова не се изненадвайте, ако започне да ви говори за сериозен ангажимент още в началото на връзката. Едно от хубавите неща на връзката с Рак е неговата спонтанност, когато изразява чувствата си – независимо дали ще ви поднесе закуска в леглото, или ще ви организира романтично пътуване с балон. Когато видите, че той прави всичко възможно, за да ви зарадва, значи ви обича истински.</p> <p><strong>ЛЪВ</strong></p> <p>Когато Лъвът обича, той го прави публично. Затова не се изненадвайте, ако ви предложи брак в претъпкан ресторант или ви се обясни в любов от огромния екран на футболно игрище. Лъвовете са добри в много неща, но никой не може да ги надмине в грандиозните жестове. Той ще се гордее с вас и ще иска да ви показва на всички, огрявайки ви с блясъка на своята любов. Лъвът ще ви прави купища подаръци – от нещо мъничко, но с идея, до изключително скъпо бижу. Трябва да разберете, че колкото и да е щедър Лъвът, той няма да се вълнува чак толкова, ако не е влюбен до уши във вас.</p> <p><strong>ДЕВА</strong></p> <p>Ако ви обича мъж Дева, може да се чувствате подложени на проверка. Той ще иска да знае всичко за вас и това включва набавяне на информация от източници извън вас. Не се учудвайте, ако гледа на вас като на изследователски проект. Той не само ще говори с близките ви хора, но и ще ви следи в социалните медии. Ще премисля и анализира всички ваши действия и ще се ядосва, ако пропусне нещо. Истината е, че той е много умен и много сладък, но не знае какво да прави с чувствата си и това го плаши. Той не си пада по краткотрайните увлечения – ако ви обича, значи е сериозно.</p>     <p><strong>ВЕЗНИ</strong></p> <p>Мъжът Везни е много романтичен и чаровен и с него ще се чувствате като в любовен роман. Той ще ви засвидетелства любовта си с цветя и подаръци и ще се отнася с вас като с принцеса. Никога няма да каже нещо, с което да ви нарани, защото е тактичен и мил. Ще се опитва винаги да види нещата от вашата гледна точка и ако имате разминавания, ще се опита да реши проблема. Везните мразят да си лягат скарани. Може и да звучи като в любовен роман, но това е техният начин да ви покажат, че ви обичат.</p> <p><strong>СКОРПИОН</strong></p> <p>Като цяло, Скорпионите обичат да са мистериозни, но когато са влюбени, не могат да се удържат да не го покажат на целия свят. Скорпионът е изключително страстен и когато се обвързва, го прави на 100%. Той ще ви се отдаде напълно и ще ви обича дълбоко и безстрашно. Няма да показва любота си, докато не е напълно сигурен в нея и във вас, но щом разбере, че може да ви има доверие, ще превърне в своя мисия това да ви прави щастлива и обичана. Всъщност може малко да ви изплаши с дълбочината на чувствата си, но никой няма да ви обича така страстно и цялостно като него. Ако разказва на всички за любовта си към вас, значи ви обича истински.</p> <p><strong>СТРЕЛЕЦ</strong></p> <p>Да си го кажем честно – обвързването плаши Стрелеца, затова може да се опитва да поддържа отношенията ви неангажиращи. Но когато вече му е невъзможно да отрича, че ви обича, той ще ви го покаже, като ви включи в многобройните си приключения и ще изрази чувствата си недвусмислено. Той ще ви разсмива и забавлява, но не е само до хумора – Стрелецът обича и дълбоките разговори. Иска да опознае душата ви също както сърцето и интелекта. Стрелецът може да бъде много духовен и да иска да споделя с вас нещата, в които вярва. Помнете, че той няма проблем да прави каквото и да било сам и това, че включва и вас, вече е сигурен знак, че ви обича.</p>     <p><strong>КОЗИРОГ</strong></p> <p>Козирогът е по-скоро практичен, отколкото романтичен. Той е от типа мъже, който ще подари прахосмукачка за Коледа и после ще се чуди какво не е наред. Способен е на силна страст, но по-скоро ще я прояви в спалнята, отколкото в романтични жестове. Козирозите са резервирани хора и не обичат да показват чувствата си. Може да изглеждат студени, но това не означава, че отвътре не изгарят от пламъка на любовта. Просто Козирогът ще покаже любовта си, като ви сменя редовно маслото на колата или ви открие сметка за пенсионно осигуряване. Не е точно секси, но някой ден ще му бъдете благодарни за загрижеността. Трудно му проличава, че е влюбен, но ако се вгледате внимателно, ще разберете, че за него да ви смени гумата е все едно да ви напише любовно писмо.</p> <p><strong>ВОДОЛЕЙ</strong></p> <p>Водолеят не се чувства комфортно по отношение на емоционалните изблици, така че може да ви накара да си мислите, че сте само приятели. Но той е умен и иновативен и ще намери уникален начин да ви покаже какво изпитва. Ще забележите, че ви кани да излизате с приятелите му, запознава ви със семейството му, прави планове за вас двамата. Водолеят може да ви остави да се съмнявате, но никога няма да ви отегчи. Ако не е влюбен, няма да ви включва в живота си. Помнете, че при него действията говорят повече от думите.</p> <p><strong>РИБИ</strong></p> <p>Когато мъжът Риби е влюбен, той обича с такава сила, че чак е малко смущаващо. Той ще ви посвещава стихотворения и ще ви рисува портрети. Каквото и да правите, не го критикувайте, защото е чувствителен и лесно раним. Уверете се, че искате точно него, защото е жестоко да си играете с Риби, особено когато той прави всичко възможно да ви зарадва. Хората често се възползват от него, но това не го спира. Той толкова много вярва в любовта, че винаги е готов да опита отново, дори ако предишните му връзки са били катастрофални. Когато мъжът Риби ви обича, това е кристално ясно, въпросът е вие готови ли сте за тази любов?</p> <p>източник: .iwoman.bg</p>        