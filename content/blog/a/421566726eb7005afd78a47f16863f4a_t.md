---
title: 421566726eb7005afd78a47f16863f4a_t
mitle:  "Истинската любов е тиха"
description: "Преди си мислех, че знам какво е любов. Измервах я в брой целувки, разговори, снимки, подаръци, общи приятели, дати. Непрестанно търсех доказателства, които могат да се видят, докоснат, преброят. Повече, за да се уверя сама, че я има, по-малко за пред другите. Днес знам, че любовта не е фойерверки и когато я има, наистина е тиха. …"
image: "https://cdnone.netlify.com/db/2017/05/couple-260899_640-e1495133432984.jpg"
---

          <img src="https://cdnone.netlify.com/db/2017/05/couple-260899_640-e1495133432984.jpg"/>Снимка - Pixabay        <p>Преди си мислех, че знам какво е любов. Измервах я в брой целувки, разговори, снимки, подаръци, общи приятели, дати.</p> <p><strong>Непрестанно търсех доказателства, които могат да се видят, докоснат, преброят. </strong>Повече, за да се уверя сама, че я има, по-малко за пред другите.</p> <p>Днес знам, че любовта не е фойерверки и когато я има, наистина е тиха. Влиза на пръсти. Събужда се първа. Прави закуска. Помни как обичаш кафето си. Не забравя след всяко „как си?“ да попита „а ти?“.</p>      <p>Прегръща те силно, когато е студено. Прощава. Доверява се. Включва радиото на твоята станция. Води те там, където ти е най-любимо. Обажда се, за да те попита дали имаш нужда от нещо, когато си болна.</p>  <p>Идва винаги, когато три пъти едно след друго кажеш „искам, искам, искам да те видя“. Дава ти вяра, когато си загубил частица от своята. Споделя с теб мъдростта си, не те съди и носи усещане за свобода.</p> <p>Днес знам, че съм все по-близо до любовта в най-чистата й форма. Нищо, че за да знаеш какво е тя, първо трябва да преминеш през какво не е!</p> <p>Автор: Мария Василева</p> <p>Източник: highviewart.com</p>         