{"componentChunkName":"component---src-templates-blog-post-js","path":"/c/c04b2e9a4b242ca468f41995e7ec089c_t/","result":{"data":{"site":{"siteMetadata":{"title":"Leonids"}},"markdownRemark":{"id":"38515c2f-4279-57cc-afea-3c573fab9f41","excerpt":"","html":"<div class=\"gatsby-highlight\" data-language=\"text\"><pre class=\"language-text\"><code class=\"language-text\">      &lt;img src=&quot;https://cdnone.netlify.com/db/2017/06/sunflowers-1719119_640-e1498246481882.jpg&quot;/&gt;Снимка - Pixabay         &lt;p&gt;&lt;em&gt;За малките неща в живота, в които се крие пътят към голямото щастие…&lt;/em&gt;&lt;/p&gt;   &lt;p&gt;&lt;strong&gt;Всеки ден прави комплимент&lt;/strong&gt;&lt;/p&gt; &lt;p&gt;Помня татко, когато в нас идваха приятелки на майка на гости, как се държеше любезно с тях. За всяка намираше добра дума, после ги оставяше да се наприказват.&lt;/p&gt; &lt;p&gt;Веднъж каза на една грозничка жена: „Колко добре изглеждаш днес!“ И аз после го попитах защо. „Ами ти не видя ли как тя засия от моя комплимент. Тя наистина стана хубава.“ Запомних го.&lt;/p&gt; &lt;p&gt;&lt;strong&gt;Никога не казвай на някого, че изглежда уморен или потиснат&lt;/strong&gt;&lt;/p&gt; &lt;p&gt;Когато някой ме питаше: „Ти болна ли си, много си бледа?“ на мен ми ставаше още по-зле.&lt;/p&gt; &lt;p&gt;Затова, когато някоя приятелка и без това е притеснена от нещо, ще намеря думи, с които да я разведря, а не да я натоваря допълнително.&lt;/p&gt; &lt;p&gt;Защото знам по себе си колко малко му трябва на човек – две топли думи.&lt;/p&gt;     &lt;p&gt;&lt;strong&gt;Използвай най-хубавите си прибори за хранене&lt;/strong&gt;&lt;/p&gt; &lt;p&gt;Цял живот спестяваме зa нова къща, за децата, трупаме вещи, нека има. А животът си отминава лека-полека.&lt;/p&gt; &lt;p&gt;Използваме старите си чаши и чинии, за да има, като ни дойдат гости, нови сервизи. Бършем се със захабени, но чисти кърпи, а новите, нека молците им се радват в шкафа.&lt;/p&gt; &lt;p&gt;Сега съм извадила всичко ново и го използвам, за да ни е хубаво, а след времe – да сме живи и здрави. Аз ще си умра със старите чаши, пукнати или без дръжки, после моите деца може да изхвърлят новите ми чашчици, защото не им харесват или защото си имат по-хубави. И защо да ми пълнят шкафовете, те нали са затова – да се използват, а не да ме надживяват.&lt;/p&gt; &lt;p&gt;&lt;strong&gt;Пий шампанско без повод&lt;/strong&gt;&lt;/p&gt; &lt;p&gt;Още утре ще си отворя бутилка шампанско, ей така, защото е неделя, защото мъжът ми е до мен и защото имам.&lt;/p&gt; &lt;p&gt;&lt;strong&gt;Използвай остроумието си да забавляваш хората, не да ги оскърбяваш&lt;/strong&gt;&lt;/p&gt; &lt;p&gt;То аз друго не правя. Мразя черния хумор или хора, които под формата на майтап настъпват други хора.&lt;/p&gt;     &lt;p&gt;&lt;strong&gt;Свиркай си&lt;/strong&gt;&lt;/p&gt; &lt;p&gt;Нашият съсед, всеки път, щом излезе от дома си, започва да си подсвирква. Чудя се дали се радва, че се маха от мърморещата си жена.&lt;/p&gt; &lt;p&gt;Съседката ми пък, щом влезе в кухнята, започва да пее. Знам, че или готви, или мие чинии.&lt;/p&gt; &lt;p&gt;Аз пея под душа, действа разтоварващо.&lt;/p&gt; &lt;p&gt;&lt;strong&gt;Научи се да танцуваш&lt;/strong&gt;&lt;/p&gt; &lt;p&gt;Възхищавам се на хора, които могат да танцуват както народни, така и модерни танци.&lt;/p&gt; &lt;p&gt;Музиката, танците са балсамче за душата и е сто пъти по-добре да попееш или потанцуваш, отколкото да седиш на масата и само да се оплакваш.&lt;/p&gt; &lt;p&gt;&lt;strong&gt;Отделяй време да помиришеш розите&lt;/strong&gt;&lt;/p&gt; &lt;p&gt;Докато чакаме на спирката, само поглеждаме дали идва нашето превозно средство и нервничим. Вместо да погледнем небето, хората, тревичките, дърветата. По-бързо няма да дойде рейсът, ако нервничим, а през това време може да помечтаем.&lt;/p&gt; &lt;p&gt;Откога не сме се заглеждали в звездното небе? А как миришеха розите? Няма време, ние бързаме. Рози, а – това бяха цветя. Откога не са ми подарявали? Утре ще си купя една, ей така за разкош.&lt;/p&gt;     &lt;p&gt;&lt;strong&gt;Отбягвай песимистите&lt;/strong&gt;&lt;/p&gt; &lt;p&gt;И те са хора, но покрай мен не виреят. Мама ми казваше: „Не играй с този, той е лошо дете“. Ами на него може да му казват: „Играй с нея, тя е добро дете.“ Тогава какво?!&lt;/p&gt; &lt;p&gt;Оптимизмът е заразен и песимистите бързичко преминават в нашата група, харесва им. Така че, заразявайте ги с оптимизъм, нека им е!&lt;/p&gt; &lt;p&gt;&lt;strong&gt;Не бъди скъперник цял живот, за да оставиш пари на децата си&lt;/strong&gt;&lt;/p&gt; &lt;p&gt;Ти цял живот мизерстваш, а след теб децата ти дори могат да се скарат, че малко си им оставил.&lt;/p&gt; &lt;p&gt;Остави им други ценности. А най-голямата ценност e, че си им дал живот?! Може би трябва хем ти да живееш пълноценно, хем нещо да им оставиш в наследство.&lt;/p&gt; &lt;p&gt;&lt;strong&gt;Не предприемай нищо, когато си ядосан&lt;/strong&gt;&lt;/p&gt; &lt;p&gt;Както и брой до десет, когато си ядосан. Но колко често го правим? А това е много ценен съвет. Особено вечер, когато сме се скарали с най-близките си хора. Мале, какви фантазии измисляме, а на сутринта се срамуваме от себе си в повечето случаи.&lt;/p&gt; &lt;p&gt;Затова, не бройте, а си спомнете нещо хубаво или помечтайте за нещо хубаво, пък утре ще видим.&lt;/p&gt;     &lt;p&gt;&lt;strong&gt;Да се научим да благодарим&lt;/strong&gt;&lt;/p&gt; &lt;p&gt;Много е приятно, когато цял ден си висял на печката и поне един близък човек ти каже: „Благодаря за вкусната вечеря“.&lt;/p&gt; &lt;p&gt;А има хора, които заспиват гладни и без любов, затова да благодарим за всяко хубаво нещо, което ни се случва!&lt;/p&gt; &lt;p&gt;&lt;strong&gt;Обичай децата си такива, каквито са. Не каквито ти би искал да бъдат&lt;/strong&gt;&lt;/p&gt; &lt;p&gt;Та това са твоите деца и те са такива и заради теб. Нима ние винаги сме правили това, което са искали нашите.&lt;/p&gt; &lt;p&gt;Не харесваме тези, за които са се омъжили/оженили. Та нали ние няма да живеем с тях.&lt;/p&gt; &lt;p&gt;Ако пък се разведат, им казваме: „Нали те предупредих, ама като не слушаш.“ Е, нали това е техният живот, те трябва да си го изживеят, ние и да искаме, не можем вместо тях, а и не трябва.&lt;/p&gt; &lt;p&gt;Щом толкова знаем, защо не сме осъществили нашите мечти, а ги вменяваме на децата си, та те си имат свои.&lt;/p&gt;     &lt;p&gt;&lt;strong&gt;Обаждай се на майка си&lt;/strong&gt;&lt;/p&gt; &lt;p&gt;Това при мен е трудно изпълнимо, защото тя не ми дава шанс. Все тя ми звъни. Чак й се ядосвам, а пък на мен – моите деца, защото пък аз все ги търся. Верига. После техните деца и така.&lt;/p&gt; &lt;p&gt;Майки, все се тревожат.&lt;/p&gt; &lt;p&gt;&lt;strong&gt;Ожени се по любов&lt;/strong&gt;&lt;/p&gt; &lt;p&gt;Не можеш да лягаш с пари и с тях не можеш да си говориш. Само с пари не се живее.&lt;/p&gt; &lt;p&gt;Когато имаш до себе си любим човек, с него можеш да преодоляваш и трудности. За радостта са нужни поне двама.&lt;/p&gt; &lt;p&gt;&lt;strong&gt;Пази се от завистта. Тя е източник на много беди&lt;/strong&gt;&lt;/p&gt; &lt;p&gt;По-добре се амбицирайте, постигнете нещо и вие или просто се зарадвайте на чуждите успехи, вместо да завиждате. Защото на този човек и през ум не му минава, че вие се тровите заради него. Той си върви напред и нагоре, труди се и се радва на постигнатото, може би с много труд, а вие се изяждате. И за какво?!&lt;/p&gt; &lt;p&gt;&lt;strong&gt;Научи се да слушаш. Понякога шансът чука много тихо на вратата&lt;/strong&gt;&lt;/p&gt; &lt;p&gt;Ако се научим да се изслушваме, ще настане такъв живот, че сами няма да повярваме на успеха и щастието си.&lt;/p&gt; &lt;p&gt;То, като ни кацне пиленцето на рамото, ние го гоним, за да не ни изцапа дрехата, после се чудим защо на другите все им върви, а на нас – не.&lt;/p&gt;     &lt;p&gt;&lt;strong&gt;Не пропускай случай да кажеш на някого, че го обичаш&lt;/strong&gt;&lt;/p&gt; &lt;p&gt;Поне в миговете, когато сте изпаднали в умиление. Приятно е да го чуеш, нищо че си го знаеш.&lt;/p&gt; &lt;p&gt;Не подценявай силата на думите – те заздравяват и изглаждат взаимоотношенията&lt;/p&gt; &lt;p&gt;А дали се замисляме, че думите нараняват и оставят трайни рани? Или че могат да те накарат да летиш, или просто ги хвърляме ей така на вятъра, само за да си кажем нещо.&lt;/p&gt; &lt;p&gt;&lt;strong&gt;Когато ти направят комплимент, единственият задължителен отговор е искреното „Благодаря“&lt;/strong&gt;&lt;/p&gt; &lt;p&gt;Трябва да се научим, както да правим комплименти, така и да ги получаваме.&lt;/p&gt; &lt;p&gt;Някой ми казва: „Колко си хубава днес“. И аз… „Е, та вчера не бях ли?!“ Или: „Абе, какви глупости ми говориш, толкова съм уморена?!“ Вместо да се зарадваме на милите думи, ние караме хората да не повторят. И после, мен никой не ме харесва, защо ли?!&lt;/p&gt; &lt;p&gt;***&lt;/p&gt; &lt;p&gt;Не ги знаем тези неща ли?! Знаем ги, но дали ги спазваме. Ами, не. Те ще ми кажат на мен аз какво да правя, я. A в тези малки съвети има толкова мъдрост. Те са проверени с времето. Защо да не се възползваме от тях? И дано съм ви била полезна поне малко!&lt;/p&gt; &lt;em&gt;автор: Светлана Лажова, из „Прочетох специално за вас“,&lt;/em&gt; &lt;em&gt;по книгата „Правилата на живота. Житейски максими за всички поколения“&lt;/em&gt; &lt;em&gt;от Хорас Джаксън Брау&lt;/em&gt; &lt;em&gt;източник: highviewart&lt;/em&gt;         </code></pre></div>","frontmatter":{"mitle":"Малките неща, които правят живота истински","description":"За малките неща в живота, в които се крие пътят към голямото щастие… Всеки ден прави комплимент Помня татко, когато в нас идваха приятелки на майка на гости, как се държеше любезно с тях. За всяка намираше добра дума, после ги оставяше да се наприказват. Веднъж каза на една грозничка жена: „Колко добре изглеждаш днес!“ …"}}},"pageContext":{"slug":"/c/c04b2e9a4b242ca468f41995e7ec089c_t/","previous":{"fields":{"slug":"/c/c0ffd6639cfb7468733064ff7ee2bd5c_t/"},"frontmatter":{"mitle":"Любовта след любовта"}},"next":{"fields":{"slug":"/c/bda873c7e38be36afefbac9028877dcc_t/"},"frontmatter":{"mitle":"26 Докосващи Сърцето Илюстрации, Създадени От Художник Страдащ От Депресия"}}}},"staticQueryHashes":["2841359383"]}